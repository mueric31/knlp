Imirire myiza ku mugore utwite

1.1 Ibimenyetso bigaragaza ko utwite(umugore utwite)
Kumenya ko utwite n’ibimenyetso by’itangira
Gutinda imihango ni ikimenyetso gikunze kubanza kugaragara.
Isesemi no kuruka by’umunsi birashobora kuboneka mu byumweru bya mbere.
Amabere ashobora kubyimba cyangwa akaribwa.
Umunaniro ukabije ushobora kwiyongera mu ntangiriro z’inda.
Hari abahinduka mu marangamutima bitewe n’impinduka z’imisemburo.
Kujya ku bwiherero kenshi bishobora kwiyongera.
Impumuro z’ibiryo zishobora kukurushya mu ntangiriro.
Amashereka make ashobora kuboneka, ariko amashereka menshi si ibisanzwe.
Wumva ububabare bukabije? Jya kwa muganga ako kanya.
Ikimenyetso kimwe gishobora kutahagije; reba uko byinshi bihurirana.

2.1 Imirire myiza y’umugore utwite
Indyo yuzuye ikubiyemo ibikomoka ku matungo, imboga, imbuto, ibinyamavuta meza, ibinyamafufu,
ibinyamisogwe n’ibinyampeke.
Ibikomoka ku matungo birimo amagi, amafi ateguye neza n’inyama zidafite amavuta menshi.
Ibinyamisogwe nk’ibishyimbo n’amashaza byongera poroteyine.
Ibinyampeke nk’umuceri, kawunga, amasaka n’uburo bitanga ingufu.
Imboga z’icyatsi zikungahaye kuri folate n’imyunyu ngugu.
Imbuto zifite vitamin C zifasha kumira icyuma.
Calcium iva mu mata na yogati ifasha amagufa y’umwana.
Kunywa amazi meza kenshi bifasha igogora.
Kurya duke kenshi bigabanya isesemi.
Hinduranya ibyiciro by’ibiribwa buri munsi kugira ngo indyo ibe yuzuye.

3.1 Ibiribwa bitemewe mu gihe utwite
Irinde ibiryo byanduye cyangwa byataye igihe.
Irinde inyama n’amagi bidahiye neza.
Irinde imitobe y’isukari nyinshi n’ibinyobwa bya energy.
Gabanya umunyu n’amavuta menshi atatunganyijwe cyane.
Ibyo kwirinda: ikawa, ibisindisha, itabi n’ibiyobyabwenge(umugore utwite)
Ikawa nyinshi na caffeine nyinshi si byiza.
Simbuza amazi cyangwa icyayi kitagira kafeine.
Inzoga zose zirabujijwe kuko zangiza umwana.
Itabi rirabujijwe kandi umwotsi wo ku bandi nawo urabangamye.
Ibiyobyabwenge byose birabujijwe.
Niba bigoranye kureka kafeine, itabi cyangwa inzoga, saba ubufasha kwa muganga.

3.2 Ibibazo biterwa no gutwita
Mu gihe umugore atwite, ubudahangarwa bw’umubiri we ndetse n’ubw’amarangamutima biba byoroshye
niyo mpamvu agomba kwirinda kandi akarindwa icyamuhungabanya cyose.
Igihe hari ikimenyetso mpuruza abonye giteye inkeke nko kuva, kuribwa umutwe bikabije no mu kiziba
cy’inda, gucika intege cyane n’ibindi; itabaze muganga cyangwa umujyanama w’ubuzima hakiri kare.
Irinde umuhangayiko ndetse unirinde malariya uryama mu nzitiramibu iteye umuti. Umugore utwite yirinda
n’izindi ndwara agira isuku, aruhuka bihagije akirinda imirimo ivunanye kandi akajya akora imyitozo
ngororamubiri.
Abagore batwite bagomba kwirinda kuryama bubitse inda cyangwa bagaramye, ahubwo baba bagomba
kuryamira urubavu.

3.3 uruhare rw’umugabo mugihe umugore we atwite
. Gufasha umubyeyi utwite no gushyikirana n’umwana uri mu nda
Umugabo witaye ku mugore we mu gihe atwite,akamuherekeza kwisuzumisha, bituma agira ubuzima bwiza,
kandi akabasha gukemura neza ibibazo umugore ashobora guhura nabyo hakiri kare kandi bikongera
ubusabane hagati yabo.
Iyo umugabo ari kumwe n’umugore we igihe abyara, bituma abasha gutuza, ububabare agira buragabanuka
ndetse binatuma yumva akunzwe kandi ashyigikiwe n’umugabo we. Ababyeyi bombi bashobora gutangira
gushyikirana n’umwana wabo akiri munda binyuze mu kumuganiriza, kumuririmbira no gukuyakuya inda
y’umubyeyi utwite bikamwongerera amahirwe yo gukura neza mu bwenge, mu mbatima n’imibanire ye
n’abandi.

3.3 Ibyiciro by’ingenzi by’imikurire y’umwana uri mu nda
Ukwezi kwa 1: Isura itangira kwirema, ahazajya amazo ari utuziga twijimye
Ukwezi kwa 2: Ubwonko butangira kwirema
Ukezi kwa 3: Amaboko, ibiganza, intoki, ibirenge n’mano biba bimaze kwirema mu buryo bwuzuye Ibice
by’umubiri byose n’ingingo biba bimaze kwirema
Ukwezi kwa 4: Ushobora kumva umutima w’umwana utera wifashishije igikoresho cyabugenewe
Ukwezi kwa 5: Ushobora kumva umwana yinyagambura mu nda
Ukwezi kwa 6: Amaso atangira gufunguka
Ukwezi kwa 7: Ubushobozi bwo kumva/amatwi buba butangiye bwuzuye neza
Ukwezi kwa 8: Umwana ashobora kumva no kureba. Ubwonko buba bukura vuba cyane
Ukwezi kwa 9: Ibihaha biba byariremye ku buryo bwuzuye Umwana ashobora kwerekana ko yumvise
ijwi, ko yabonye urumuri no kumukoraho akabyumva
Ukwezi kwa 10: Igihe icyo ari cyo cyose ushobora gufatwa n’ibise Kwinyagambura k’umwana
kuragabanuka kuko umwana aba amaze kuba munini.

3.4 Ibiryo umugore utwite agomba kurya
Urutonde rw’ibiribwa bikungahaye ku butare no kuri vitamine C umugore utwite ashobora gufungura
Urutonde rw’ibyokurya bikungahaye ku butare bwa feri Amagi (cyane cyane umuhondo), amafi,
udushyimbo duto twa rantiye, sesame, ingano, porici, igikoma, kinowa, umuceri, uburo, ibishyimbo,
amashaza, imboga rwatsi (epinari), imbuto zimeze nk’ ibinyobwa (imbuto za cashew, almonde,
ubunyobwa, pisitaciyo), inyama zitukura, inkoko, tangawizi. imbuto zumwe, tofu, n’ uumugati
ukungahaye ku butare
ibyokurya bikungahaye kuri vitamine C. Icunga, papayi, indimu, urusenda rutukura, imbuto zitukura,
inkeri, shufureri, amashu atukura n’ inkeri. umweru. Imboga zifite indabyo nka brokoli,ibirayi by’umweru
Icyayi kigabanya ubutare yinjira mu mubiri. Ujye wirinda kunywa icyayi mu gihe uri kurya.
Ibiribwa bikungahaye kuri Kalisiyumu
Shufureri Celeri Imiteja imboga rwatsi Inzuzi Beterave Coconati Avoka Amashu Celeri Shufureri Sesame
Ibitunguru.

3.5 Urutonde rw’ibyokurya bikungahaye ku butare bwa feri
Amagi (cyane cyane umuhondo), amafi, udushyimbo duto twa rantiye, sesame, ingano, porici, igikoma,
kinowa, umuceri, uburo, ibishyimbo, amashaza, imboga rwatsi (epinari), imbuto zimeze nk’ ibinyobwa
(imbuto za cashew, almonde, ubunyobwa, pisitaciyo), inyama zitukura, inkoko, tangawizi. imbuto
zumwe, tofu, n’ uumugati ukungahaye ku butare

3.6 ibyokurya bikungahaye kuri vitamine C
Icunga, papayi, indimu, urusenda rutukura, imbuto zitukura,
inkeri, shufureri, amashu atukura n’ inkeri. umweru. Imboga zifite indabyo nka brokoli,ibirayi
by’umweru

3.7 Ibiribwa bikungahaye kuri Kalisiyumu
Shufureri Celeri Imiteja imboga rwatsi Inzuzi Beterave Coconati Avoka Amashu Celeri Shufureri Sesame
Ibitunguru.

4.1 Kwitegura kubyara
Dore bimwe mubyo wamenya mugihe witegura kubyara
Tangira gutegura ibikoresho uzitwaza mu gihe cyo kubyara, uburyo uzagerayo, uzaguherekeza, kandi
witegure hakiri kare uko wifuza ibintu bizagenda ku munsi uzabyariraho.
Mugabo, herekeza umugore wawe kwa muganga agiye kubyara kugirango umufashe kandi umube hafi.

4.2 Ibyiza byo kubyarira kwa muganga
Kubyarira kwa muganga ni ingirakamaro kuko uhabwa ubufasha bw’abaganga bikarinda umubyeyi
n‘umwana uvuka ingorane zishobora kubaho mu gihe cyo kubyara zirimo ubumuga nk’ indwara yo
kujojoba, kuva cyane k‘umugore cyangwa urupfu.

4.3 wamenya ute ko ugiye kubyara
Iyo igihe cyo kubyara kigeze, umugore utwite agira ibise birangwa no kwihaga/kwifora kw’inda (ukabona
ku gice cy’inda yo hasi uruhande harabyimbe kandi harakomeye) bikamara nk’igihe kirenga amasegonda

30 kandi bikagenda birushaho gukomera ndetse bikaba kenshi.
Mubyeyi menya uburyo bwo guhumeka bugufasha kukugabanyiriza uburibwe. Mugabo fasha umugore
wawe umuherekeze, umwiteho kandi umwereke urugwiro mu gihe cyo kubyara. Uruhinja rukimara kuvuka
rushyirwa mu gituza cy’umubyeyi, ibi bifasha umwana gukomeza kuba ashyushye ndetse binafasha
umwana n’umubyeyi komatana ndetse bikanatuma abasha kumwonsa hakiri kare.

4.4 icyo wakora ruhinja rukimara kuvuka
Uruhinja rukimara kuvuka rushyirwa mu gituza cy’umubyeyi, bikarufasha gukomeza kuba rushyushye
ndetse no komatana neza na nyina, bikanatuma abasha kumwonsa mu isaha ya mbere yo kuvuka.
Uruhinja rugomba gusuzumwa nyuma yo kuvuka na mbere y’uko musezererwa kwa muganga.
Niba hari Impungenge mugize k’ubuzima bw’umwana, nk’ubumuga bukomeye cyangwa bworoshye
uruhinja rushobora kuvukana, ugomba kubaza muganga kugirango agusobanurire ku bibazo byose
mwibaza bigendanye n’ubuzima bw’uruhinja n’ubw’umubyeyi. Itabaze muganga niba hari ibimenyetso
mpuruza ubonye ku ruhinja rwawe nko kugira umuhondo, kuva amaraso mu mukondo, kuzana icyena
mu mbavu, amashyira mu maso n’ibindi.

4.5 uruhinja ruvutse rufite ikibazo
Niba hari Impungenge mugize k’ubuzima bw’umwana, nk’ubumuga bukomeye cyangwa bworoshye
uruhinja rushobora kuvukana, ugomba kubaza muganga kugirango agusobanurire ku bibazo byose
mwibaza bigendanye n’ubuzima bw’uruhinja n’ubw’umubyeyi. Itabaze muganga niba hari ibimenyetso
mpuruza ubonye ku ruhinja rwawe nko kugira umuhondo, kuva amaraso mu mukondo, kuzana icyena
mu mbavu, amashyira mu maso n’ibindi.

4.6 Kwita ku mubyeyi n’uruhinja nyuma yo kubyara
Nyuma yo kubyara, umubyeyi n’uruhinja bisuzumisha inshuro eshatu, inshuro ya 1: Basuzumwa na
muganga mbere yo gutaha. inshuro ya 2: Basuzumwa n’ umujyanama w‘ubuzima ku munsi wa gatatu
ageze mu rugo. inshuro ya 3: Basuzumwa na muganga ku munsi wa 42 basubiye ku kigo nderabuzima
guhabwa inkingo z’umwana. Ariko hari izindi nshuro 2 ziyongera ku mwana wavukanye ibiro bikeya, aho
asurwa n’ umujyanama w‘ ubuzima ku munsi wa 7 ndetse n’ umunsi wa 28 ageze mu rugo. Bifasha
gutahura hakiri kare ikibazo icyo aricyo cyose cyahungabanya ubuzima bw’uruhinja n’ubw’umubyeyi.
Urwo ruhinja rushyirwa mu gituza cya nyina cyangwa cya se, umubiri ku mubiri mu minsi ya mbere
rukivuka, bituma rukura vuba rukagira n’ubuzima bwiza.
Umubyeyi agomba kuruhuka bihagije, akarya indyo yuzuye, akonsa umwana kenshi uko bikwiye. Ni byiza
gukurikiza umwana afite byibura imyaka ibiri, bifasha umubiri w’umubyeyi kwisubiranya, umwana
akonka igihe gihagije n’umuryango ugatera imbere. Ganira na muganga ku buryo bwo kuboneza
urubyaro wahitamo gukoresha.

4.7 Kwita ku ruhinja
Kugirango umwana akure neza kandi atekanye aba akeneye kugirana isano yihariye byibura n’umuntu
umwe yiyumvamo. Jya usabana n’umwana wawe. Impinja zigaragaza ibyifuzo byazo zirira, bishoboka ko
ziba zikeneye, isuku, konka, guterurwa, guhozwa no guhugezwa cyangwa se rwumva rutameze neza. Ni
byiza cyane ko umubyeyi atangira kumenyereza uruhinja kugira igihe gihoraho cyo gusinzira.

4.8 uko wakwita ku ruhinja/umwana muto
Umwana agomba guhabwa inkingo z’ingenzi zagenwe kuri buri cyiciro agezemo, kandi hakubahirizwa
amatariki yatanzwe na muganga. Buri gihe ihutire kuvuza uruhinja igihe rugaragaza ibimenyetso
by’uburwayi. Komeza kwita ku mwana umwonsa bihagije, umugaburira indyo yuzuye, umugirira isuku,
kandi witabira kumusuzumisha imikurire ye buri kwezi mu mudugudu cyangwa kwa muganga. Ujye uha
umwana gusa imiti yandikiwe na muganga, kandi ukayikura kwa muganga cyangwa amaguriro y’imiti
(farumasi) yemewe unirinde kumuvurisha imiti ya gakondo. Niba ubona hari ikimenyetso mpuruza afite
mwihutire kujya kwa muganga.

4.9 Imbindo z’umwana – Pampegisi
• Ubusanzwe umwana ukivuka yituma ibintu bisa n’icyatsi cyangwa umukara mu masaha 24 ya
mbere. Niba utabibonye ku mwana wawe, baza muganga.
• Ugomba guhindurira umwana kabiri ku munsi (inshuro 2 mu masaha 24) kuva ku munsi wa 6 avu
tse. Namara kugira ibyumweru 6, inshuro yituma zizagenda zigabanuka, imbindo ze atakizanduza
cyane.
• Mu minsi ya mbere ushobora kubona ibintu bimeze nk’ibitukura cyangwa iroza mu mwanda
uruhinja rwitumye. Ariko uko arushaho konka bi genda bishira.
• Mu mbindo z’impinja z’abakobwa ushobora kubonamo utuntu tw’uturaso mu minsi mike
akivuka, ariko humura, ntibigutere impun genge birashira.
• Umubare w’imbindo umwana yanduje ugomba kungana n’umubare w’iminsi uruhija rumaze ruvu
tse. Urugero, imbindo 3 ku munsi wa 3 umwana avutse, n’imbindo 6 umwana amaze iminsi 6.

4.10 umubare w’imbindo umwana akeneye
• Umubare w’imbindo umwana yanduje ugomba kungana n’umubare w’iminsi uruhija rumaze ruvu
tse. Urugero, imbindo 3 ku munsi wa 3 umwana avutse, n’imbindo 6 umwana amaze iminsi 6.

4.11 Uruhu rw’uruhinja
Ni ibisanzwe ko impinja zisesa uduheri ku mubiri mu minsi ya mbere ya mbere.
• Umwana wawe ashobora gusesa uduheri tusa n’umutuku ku mubiri, ku maboko no ku maguru.
Udu duheri dukunda kurangirana mu cyumweru cya mbere avutse.
• Uruhinja rushobora nanone gusesa uduheri mu gahanga, ku bitsike no mu ijosi igihe arize cyangwa
hari ubushyuhe bwinshi. Ibi ariko birashi ra iyo haje amafu n’umwana yacecetse.
• Uruhu rw’umwana rushobora gukanyarara cya ne ku bana bavutse barengeje igihe
gisanzwe. Ushobora kubasiga amavuta. Ugomba kubaza abashinzwe ubuzima amavuta
akwiye.

4.12 Urureri/ uko wafata urureri
Urureri • Ntukagire ikintu na kimwe usiga ku rureri cyangwa ngo urufubike mu mwenda. Rureke
ruzahuguta ubundi rwivaneho umwana amaze hagati y’iminsi 5 -10 avutse. rugifite urureri
• Igengesere mu gihe uhindurira imbindo uruhinja rugifite urureri. Niba ubona rutangiye kuva ama
raso, ruhindutse umutuku cyangwa ku mukondo hameze nk’ahandujwe n’udukoko dutera indwara,
ihutire kubibwira muganga.
• Baza muganga uko wakwitwararika igihe uruhinja Umwihariko ku mpinja zavukanye ibiro
bidashyitse n’izavutse igihe kitageze

4.13 uruhinja rwavutse igihe kitageze
• Impinja zivutse igihe kitageze n’izavukanye ibiro bidashyitse zikunze kugira ibibazo kandi
ziba zishobora kurwara kurusha cyane.
• Izi mpinja zikonja vuba kurusha izavukiye igihe n’izavukanye ibiro bishyitse. Dore ibimenyetso
by’uko uruhinja rwakonje : kutonka/kutarya neza, kutarira, kumukora ukumva yakonje no kuba igiti
ntiyite ku byo umukorera.
• Ababyeyi bagomba kwitwararika ku buryo uruhinja rwavutse igihe kitageze, urwavukanye ibiro
bidashyitse n’urwavukanye ibiro bike ruhorana ubushyuhe, cyane bamuheka mu gituza utambaye,
ari byo byitwa Kangaro.
Uburyo bwa Kangaro bwo gufatira uruhinja mu gituza butuma ruhorana ubushyuhe. Ubu kandi ni
n’uburyo bwiza bwo konsa umwana kuko byongera urugwiro akomatana n’umubyeyi.

4.14 uruhare rw’umugabo mugihe umugore we abyara
Iyo umugabo ari kumwe n’umugore we igihe abyara, bituma abasha gutuza, ububabare agira
buragabanuka ndetse binatuma yumva akunzwe kandi ashyigikiwe n’umugabo we. Ababyeyi bombi
bashobora gutangira gushyikirana n’umwana wabo akiri munda binyuze mu kumuganiriza,
kumuririmbira no gukuyakuya inda y’umubyeyi utwite bikamwongerera amahirwe yo gukura neza mu
bwenge, mu mbatima n’imibanire ye n’abandi.

5.1 Konsa ni iki
Konsa ni uguha umwana amashereka gusa. Konsa ni ingirakamaro ku mwana na nyina. Konsa bikwiye
gukorwa bitarenze isaha imwe umubyeyi amaze kubyara, igihe umwana abishatse, na buri masaha 3
nibura, umwana agatungwa n’amashereka gusa kugeza ku mezi 6.

5.2 Umumaro wo konsa umwana
Ibyiza byo konsa umwana GUSA mu mezi 6 ya mbere
• Guha umwana amashereka yonyine mu mezi 6 ya mbere bimurinda indwara nyinshi nk’impis wi
n’indwara zo mu myanya y’ubuhumekero.
• Bifasha umwana kwiyongera mu biro, igihagararo no mu mikurire myiza y’ubwonko
• Konsa ukimara kubyara bituma nyababyeyi yisubiranya bikagabanya kuva
• Konsa bituma habaho komatana hagati y’umwana n’umubyeyi, kandi umwana aba akeneye cyane

5.3 umuhondo ni iki?
Umuhondo ni amashereka y’umubyeyi ukibyara, akaba ingirakamaro cyane ku ruhinja. Gushyira
umwana mu gituza bifasha ubwiyongere bw’amashereka. Umumaro wo gukuyakuya umwana igihe
urimo kumwonsa
Muzi impamvu amashereka y’umuhondo agereranywa na zahabu? Umuhondo ni amashereka
y’umubyeyi ukibyara; aba asa n’umuhondo kandi ni meza cyane ku mwana wawe. Ntakwiriye
kwirengagizwa.
• Arinda uruhinja rwawe indwara. Afasha uruhinja kwituma bwa mbere no gusohora indurwe
yashoboraga gutera umwana indwara yo kuba umuhondo (Jaundice).
• Amashereka y’umuhondo akubiyemo intun gamubiri z’ingirakamaro ku mikurire y’umwana, harimo
n’izifasha imikurire y’imyakura.

5.4 Ni ryari ugomba konsa?
Konsa ukimara kubyara Tangira konsa mu isaha ya mbere ukibyara. Konsa uruhinja rukivuka birufasha
kumenya konka kuko ibere riba ricyoroshye.
Konsa umwana igihe kigenwe:
• Onsa umwana kenshi. Uko umwana akurura ni ko amashereka arushaho kwihembera akaza ari
menshi.
• Ibwirize konsa umwana ku manywa na nijoro.
• Impinja zikeneye konswa nibura buri masa ha atatu (3).
• Niba umwana wawe arwaye cyangwa asinziriye, hari ubwo byaba ngombwa ku mukangura
Nyuma yo konka, akenshi uruhinja ruba rukeneye gutura umubi ukanaguma kurukikira neza kugira ngo
rwongere rusinzire.
Kwikangura ukonsa nijoro ni ingirakamaro ku mikurire y’umwana wawe no komatana na we, no kongera
ikorwa ry’amashereka

5.5 Ibimenyetso bigaragaza ko umwana ashaka konka
Ubwirwa n’iki ko umwana wawe ashonje ashaka konka?
• Arasama ubundi akajya akebuka hirya no hino
• Gusohora ururimi ubudatuza
• Konka intoki n’ibipfunsi Ntugategereze ko umwana arira ngo ukunde umwonse. Kurira bishobora kuba
ikimenyetso cya nyuma cy’uko umwana akeneye konka, ashonje cyangwa atisanzuye ashaka ko
umwitaho.

5.6 Ibyiza byo konsa umwana gusa mu mezi 6 ya mbere
• Guha umwana amashereka yonyine mu mezi 6 ya mbere bimurinda indwara nyinshi nk’impiswi
n’indwara zo mu myanya y’ubuhumekero.
• Bifasha umwana kwiyongera mu biro, igihagararo no mu mikurire myiza y’ubwonko.
Baza ababyeyi ibyo bibuka mu nyigisho y’uyu munsi. Niba ari ngombwa bibutse ibi:
• Ni ngombwa konsa umwana gusa mu mezi atandatu ye ya mbere. Ibi bivuze kumuha amashereka
YONYINE kuva avutse kugeza afite amezi 6.
• Umubyeyi agomba konsa akimara kubyara n’ikindi gihe cyose biri ngombwa
• Uko wonsa umwana, jya umureba mu maso umusekere, umuvugirize ubuhuha… Gushimira ababyeyi
Indirimbo isoza

5.7 uburyo bwo gukikira umwana urimo konka
• Nta buryo bumwe BWIHARIYE bwo gukikiramo umwana arimo konka, ahubwo habaho uburyo
bunyuranye bushobora kunogera buri mubyeyi n’umwana we, bukanahinduka bitewe n’ibihe.
• Umwana wawe yifitemo ibyiyumvo bimufasha konka mu buryo bwisanzuye. • Jya mu mwanya mwiza
igihe urimo konsa
• Umva neza ko amaboko yawe afite ikiyashyigikiye kandi ko umwana umukikiye neza. Ushobora gu
koresha nk’umusego kugirango wonse wisanzuye neza.
• Fata umwanya uhagije wonse umwana
• Buri gihe ujye ubanza ukarabe ukoresheje isabune mbere yo konsa
• Konsa umwana ijosi rye urishyigiikije ukuboko gutandukanye n’ibere arimo konka
• Gukikira umwana akonka umushyigikije am aboko abiri
• Konsa umwana uryamishije urubavu
• Konsa umwana wegamye Fasha ababyeyi kwimenyereza ubu buryo bwo konsa bifashishije igikinisho
cyangwa umwana wabo ny irizina
Reka umwana abanze ahumuze ibere rimwe mbere yo kumuha irindi.
• Bifasha umwana konka amashereka y’imbere n’ay’inyuma. Amashereka y’imbere abamo amazi amara
umwana inyota. Amashereka y’inyuma yo aba akungahaye ku binure kandi amara umwana inzara.

5.8 Gusabana no kwiyegereza umwana mugihe cyo kumwonsa
Kwiyegereza umwana neza bituma atakuruma n’imoko zigahora ziheherereye
Hari ibimenyetso 4 byerekana ko umwana yegereye ibere neza:
• Umwana arasama bihagije.
• Umwana ntatamira imoko yose.
• Umunwa w’umwana ubona uhehereye, yasamye
• Akananwa k’umwana gakora ku ibere ry’umubyeyi.
Konsa umwana neza bituma amashereka yihembera akaba menshi agahaza umwana.
Ibimenyetso byerekana ko umwana akurura amashereka neza ni:
• Umwana akurura amashereka yitonze, akananyuzamo akaruhuka.
• Nyuma yo gukurura amashereka nk’inshuro 4 cyangwa 5 ushobora kumva cyangwa kubona umwana
amira
• Umwana akurura amashereka yitonze kandi ntibibabaze umubyeyi.
• Umwana amara konka akarekura ibere ukabona aranezerewe kandi yisanzuye
Iyo umaze konsa, amabere aba yoroshye ahehereye
Igihe umwana wawe afite ikibazo cyo kudatamira ibere neza cyangwa ngo akurure neza, geregeza
kumwonsa mu buryo butandukanye
• Nibikomeza kumugora cyangwa akaguma gusonza kandi amaze konka, mujyane kwa muganga. Abana
benshi bakunda kunanirwa kon ka kubera ikibazo cy’akugara k’ururimi abaganga bashobora kuvura
byoroheje.
Irinde gukoresha inkongoro zifite udupfundikizo twa purasitike (bibero) n’utundi dukoresho bashyira mu
kanwa k’umwana. Bitera umwana urujijo kuko uburyo bwo gukurura amashereka butandukanye n’ubwo
dukoresho bundi
Ibyo wakwibuka:
• Hitamo uburyo wonsa wowe n’uruhinja mwisanzuye, kandi ujye uhinduranya uburyo ukikira umwana
urimo kumwonsa
• Jya ureka uruhinja rwonke ibere rimwe rurihumuze neza, mbere yo kuruha irindi
• Genzura niba uruhinja rufite imbogamizi mu konka neza/gukurura amashereka, ubundi ugishe inama
abaganga.

5.9 umwana ufite ikibazo cyo konka
Igihe umwana wawe afite ikibazo cyo kudatamira ibere neza cyangwa ngo akurure neza, geregeza
kumwonsa mu buryo butandukanye
• Nibikomeza kumugora cyangwa akaguma gusonza kandi amaze konka, mujyane kwa muganga. Abana
benshi bakunda kunanirwa kon ka kubera ikibazo cy’akugara k’ururimi abaganga bashobora kuvura
byoroheje.
Irinde gukoresha inkongoro zifite udupfundikizo twa purasitike (bibero) n’utundi dukoresho bashyira mu
kanwa k’umwana. Bitera umwana urujijo kuko uburyo bwo gukurura amashereka butandukanye n’ubwo
dukoresho bundi
Ibyo wakwibuka:
• Hitamo uburyo wonsa wowe n’uruhinja mwisanzuye, kandi ujye uhinduranya uburyo ukikira umwana
urimo kumwonsa
• Jya ureka uruhinja rwonke ibere rimwe rurihumuze neza, mbere yo kuruha irindi
• Genzura niba uruhinja rufite imbogamizi mu konka neza/gukurura amashereka, ubundi ugishe inama
abaganga.

5.10 Imbogamizi mu gihe cyo konsa
Imbogamizi zikunda kubaho mu gihe cyo konsa ni ukubabara imoko, kurwara amabere, kuzana udusebe
ku mabere Guhesha umwana amashereka agakombe
Kujya kwa muganga kwisuzumisha Gusobanukirwa ibimenyetso by’uko warwaye imoko cyangwa ibere
nk’igihe ryabyimbye, hajeho udusebe. Kwirinda uburwayi bw’ibere Gukomeza konsa umwana cyangwa
rimwe na rimwe ukamuhesha amashereka agakombe.
• Niba imoko zawe zikubabaza cyangwa amabere akakurya igihe umwana arimo konka, genzura uko
umwana afashe ibere maze umukikire mu bundi buryo, nihatagira igihinduka jya kwisuzumisha kwa
muganga.
• Komeza wonse umwana cyangwa wikame umuheshe agakombe ubundi ujye kwisuzumisha

5.11 kwikama amashereka
• Ushobora kugira impamvu zituma wikama amashereka ugahesha umwana agakombe:
• Kubabara amabere cyangwa izindi mbogamizi mu konsa
• Kuba utari kumwe n’umwana
• Kuba umwana arwaye
Karaba intoki unasukure ibikoresho n’amazi meza n’isabune
Sukura igikoresho uri bukamiremo amashereka ndetse unagiteke mu mazi abire Isanzure Rimwe na
rimwe gusa nk’ukandakanda amabere yawe birafasha.
Gukoresha agatambaro gashyushye bifa sha imiyoboro guhembera amashereka.
• Fata ibere ku buryo igikumwe kifata agace ko hejuru k’imoko, izindi ntoki ziri munsi y’ibere.
• Ukoresheje igikumwe n’intoki byegeranye ebyiri, kanda agace kirabura k’imoko
• Kamira amashereka mu gikoresho gisukuye
• Genda wimura intoki zawe mu gace gakikije imoko. Kama ibere rimwe hagati y’iminot 3-5 kugeza igihe
amashereka atakirimo kuza, noneho ubikore no ku rindi bere; umare hagati y’iminota 20 na 30
uyasimburanya.
Tereka amashereka wikamye mu gikoresho gisukuye gipfundikiye.
Amashereka ushobora kuyatereka ahantu:
• Amasaha 6 kugeza ku 8 ahantu hafite ubushyuhe busanzwe
• Amasaha 24 mu cyuma gikonjesha- firigo
• Hagati y’amezi 3 n’atandatu ari ku gipimo cyo hejuru cy’ubukonje bwa dogere 20 munsi ya zeru muri
firigo Guhesha umwana amashereka agakombe

5.12 Konsa umwana urwaye
Igihe umwana wawe arwaye:
• Mwonse inshuro nyinshi kurusha mbere: bifasha umwana gukira kandi bikamuhumuriza.
• Muhe imiti yandikiwe na muganga GUSA.
• Niba umwana yacitse intege cyane ku buryo adashobora konka, kama amashereka umuheshe
agakombe cyangwa ikiyiko.
• Umwana wawe namara koroherwa, ongera inshuro umwonsa ubikore iminsi myinshi. Ibi bifasha
umwana kwijajara agasubirana ibiro, akagira imbaraga. Igihe ari wowe mubyeyi urwaye:
• Jya kwa muganga bakugire inama niba wako meza konsa umwana cyangwa wabihagarika. Ushobora
gukenera amafunguro y’inyongera no kunganirwa n’umuryango wawe. Niba ubona amashereka yawe
adahagije, gisha inama muganga.
Baza ababyeyi icyo bungutse mu nyigisho y’uyu munsi.
Niba ari ngombwa bibutse: •
Igihe wumve ufite uburibwe igihe wonsa, gerageza kuguma konsa cyangwa wikame uheshe umwana
agakombe;
• Niba urwaye cyangwa umwana wawe arwaye, komeza umwonse cyangwa wikame amashereka
um

5.13 Imirire y’ababyeyi bonsa
• Mu gihe wonsa, jya ufata buri munsi amafunguro abiri yoroheje yiyongera ku yo usanzwe ufata buri
munsi, kugirango akongerere imbara ga anafashe umwana wawe gukura neza
• Rya amafunguro y’ubwoko bwose akungahaye ku ntungamubiri
• Nywa amazi menshi, nibura litiro zisaga 2 ku munsi (zingana n’ibikombe 8 binini)
• Gabanya icyayi n’ikawa unywa kuko bishobora kubangamira uburyo umubiri wawe ukoresha
amafunguro wafashe.
• Reka inzoga, itabi n’ibiyobyabwenge mu gihe wonsa.
Mu gihe wonsa, intungamubiri zihariye zifasha umwana wawe gukura neza kandi akagira ubuz ima
bwiza. Ubutare (Feri) na Vitamine B ni ingi rakamaro.
• Fata ku buryo buhoraho ibikomoka ku mata, kandi ukoreshe umunyu ukungahaye kuri Iyode kugiran
go bifashe ubwonko bw’umwana wawe gukura neza, no mu gihagararo
• Fata ibinini bivura inzoka zo mu nda kugirango urwanye kubura amaraso.
• Ganira na muganga ibijyanye na Vitamine z’inyun ganiramirire ushobora kuba wafata, maze ukurik ize
amabwiriza aguha.
• Ku babyeyi b’abangavu: mukeneye kurya cyane kuruta ababyeyi bakuze. Mukeneye kurya kugiran go
mukomeze gukura kandi munafashe n’abana banyu gukura neza.
Gukora umurima w’igikoni n’ibiti by’imbuto no korora amatungo magufi
• Imbuto n’imboga ni bimwe mu bigize indyo yuzuye.
• Amafunguro akomoka ku matungo nk’inyama, amagi, amafi, amata, ni bimwe mu bigize indyo yuzuye
kandi bikungahaye ku ntungamubiri. Ibinyamisogwe nk’ibishyimbo bishobora gusimbura ibikomoka ku
matungo rimwe na rimwe
• Mutunganye umurima w’igikoni mushobora guhingamo ubwoko butandukanye bw’imboga
umuryango uzakenera umwaka wose.
• Imbuto nk’imineke, ipapayi, indimu, avoka zikungahaye ku ma vitamine. Nimuhinge amoko anyuranye
y’imbuto.
• Mushake uko mwakorora amatungo magufi nk’ingurube, inkwavu cyangwa inkoko Mushake uko
mwakora ikidendezi cyo kororera mo amafi.
• Niba mwabasha kubona inka n’uburyo mwayita ho byabafasha kujya mubona amata ku buryo
buhoraho.
IYOBORA ABABYEYI KU KUGABURA INDYO YUZUYE

6.1 Ibiribwa bukungahaye ku butare
Amagi (by’umwihariko umuhondo w’igi), ifi, ranti ye, sezame, ingano, oats, amasaka, umureti, rye,
ibishyimbo, uburo, imboga rwatsi/epinari, ubunyobwa (ibibiringanya, almond, imbuto, pistaciyo),
inyama zitukura, inkoko, tangawizi. Ibiribwa bikungahaye kuri vitamins C Icunga, ipapayi, kiwi, indimu,
urusenda rwa piripiri, imbuto zitukura, inkeri, amashu, amashu atukura, imizabibu, ubundi bwoko
bw’imboga nka borokori,amashu ameze Icunga, ipapayi, kiwi, indimu, urusenda rwa piripiri, imbu to
zitukura, inkeri, amashu, amashu atukura, imiz abibu. Imbuto zihuguse nk’imizabibu, umutini,
ibinyomoro, dattes, na apricots. Haimo na tofu, n’umugati ukungahaye ku butare

6.2 Ibiribwa bikungahaye kuri vitamins C
Icunga, ipapayi, kiwi, indimu, urusenda rwa piripiri, imbuto zitukura, inkeri, amashu, amashu atukura,
imizabibu, ubundi bwoko bw’imboga nka borokori,amashu ameze n’amababi (choux fleurs), amashu
yitiriwe Buruseli, ibirayi by’umweru.

6.3 Ibyo ababyeyi bagomba gukoramu gihe bashaka Konsa umwana
mu gihe kitarenze isaha avutse.
Konsa umwana umuhondo mu minsi ye ya mbere.
Guha umwana amashereka YONYINE kugeza ku mezi 6.
Kumenya ibimenyetso byibanze by’uko umwana ashonje Konsa umwana hagati y’amasaha 2 n’atatu,
nubwo yaba arwaye cyangwa asinziriye Ababyeyi bombi bagomba gufatira umwana mu gituza.
Kumwenyurira umwana, kumuvugiriza ubuhuha/ ubuguriguri igihe arimo konka
• Konsa gusa bivuze guha umwana amashereka YONYINE mu mezi 6 ya mbere.
• Ntugahe amazi cyangwa ibindi binyobwa cyang wa ibiribwa umwana atarageza amezi 6. Bishobo ra
kumutera indwara.
• Amashereka ubwayo akubiyemo intungamubiri zose umwana akeneye, arimo indyo zose n’amazi
umwana wawe akeneye mu mezi 6 ya mbere y’ubuzima bwe.
Nubwo haba hari ubushyuhe bu kaze, amashereka atsirika inyota y’umwana wawe
. • Guha umwana wawe ikindi kintu kitari amshereka atarageza amezi 6 bimutera ubunebwe bwo konka
bikanagabanya amashereka umubiri w’umubyeyi ukora.
• Usabwe guha umwana wawe imiti yandikiwe na muganga GUSA; ukayikura kwa muganga cyangwa
amaguriro y’imiti (farumasi) yemewe
Ingano y’igifu cy’umwana
- Ingano y’igifu cy’umwana. Saba ababyeyi bafunge igipfunsi. Babwire ko igifu cy’umwana kingana
n’igipfunsi cye.
• Igifu cy’uruhinja ni gito cyane ku buryo mu minsi ye ya mbere aba akeneye make gusa

6.4 Ni gute wamenya ko umwana yijuse?
• Iyo umwana atangiye konka, agapfunsi ke agashyira mu isura. Iyo yijuse, afungura igipfunsi amaboko
akayarambura.
Iyo umwana wawe yonka bihagije bigaragazwa nuko:
• Yiyongera ibiro n’igihagararo
• Ubona ashabutse, akina bijyanye n’imyaka ye.
• Yihagarika inkari zikeye nibura inshuro 6 ku munsi cyangwa kuzamura iyo yonka GUSA.

6.5 Umumaro wo konsa umwana
Ibyiza byo konsa umwana GUSA mu mezi 6 ya mbere
• Guha umwana amashereka yonyine mu mezi 6 ya mbere bimurinda indwara nyinshi nk’impis wi
n’indwara zo mu myanya y’ubuhumekero.
• Bifasha umwana kwiyongera mu biro, igihagararo no mu mikurire myiza y’ubwonko
• Konsa ukimara kubyara bituma nyababyeyi yisubiranya bikagabanya kuva
• Konsa bituma habaho komatana hagati y’umwana n’umubyeyi, kandi umwana aba akeneye cyane
6.6Imirire y’abangavu bonsa
Ababyeyi b’abangavu bakenera kurya cyane kuruta uko bari basanzwe barya, kugirango bakomeze gukura
neza kandi banafashe abana gukura neza. Abangavu bakenera indyo yuzuye, byibura amafunguro atatu ku
munsi kugirango bakure neza, bagire ubudahangarwa bw’umubiri, bitegure kuba ababyeyi b’ejo hazaza
badafite imirire mibi by’umwihariko ibura ry’amaraso riterwa n’ibura ry’intungamubiri.

6.7 gutangira konsa
Uruhinja rugomba konswa mu isaha ya mbere rukimara kuvuka, kandi rukonka gusa amashereka yonyine mu
mezi 6 ya mbere, kuko akubiyemo intungamubiri zose ndetse n’amazi umwana akeneye.

6.8 incuro umubyeyi agomba konsa
Mubyeyi, onsa umwana kenshi ku manywa na nijoro nibura buri masaha atatu (3), kandi ujye wibuka
gukangura umwana ukunda gusinzira cyane kugirango yonke.

6.9 Amashereka / Umumaro wo konsa
Amashereka y’umuhondo arinda uruhinja kurwara kandi akanavana mu nda yarwo umwanda wa mbere. Guha
umwana amashereka yonyine mu mezi 6 ya mbere bimurinda indwara nyinshi nk’impiswi n’indwara zo mu
myanya y’ubuhumekero. Konka bifasha umwana kwiyongera mu biro, gukura mu gihagararo kandi
bikamwongerera ubusabane na nyina. Niba umwana arwaye agomba konka cyane kugirango bimufashe gukira
vuba. Konsa kenshi bituma umubyeyi ahembera, akagira amashereka ahagije bikamurinda kugira andi mata
aha umwana. Konsa neza kandi igihe kirekire binafasha umubyeyi kuboneza urubyaro.

6.10 ibyo wakwitondera mugihe wonsa
Amata y’inka si meza kuyaha umwana uri munsi y’uwaka umwe , kuko agoye cyane kugogora k’umwana muto.
Iyo bibaye ngombwa ko ari bwo buryo bwa nyuma bukoreshwa mu kugaburira umwana, wegera muganga
akagufasha mu buryo buboneye bwo kuyategura.

6.11 Konsa gusa umwana nta kindi umuhaye
Uruhinja rugomba konswa mu isaha ya mbere rukimara kuvuka, kandi rukonka gusa amashereka YONYINE
kugeza mu mezi 6 ya mbere. Umwana ataruzuza amezi 6 ntagomba guhabwa amazi, ibindi binyobwa cyangwa
ibiryo kuko bishobora kumutera uburwayi. Amashereka ubwayo akubiyemo intungamubiri zose umwana
akeneye, harimo indyo zose n’amazi umwana wawe akeneye mu mezi 6 ya mbere y’ubuzima bwe. Nubwo haba
hari ubushyuhe bukaze, amashereka atsirika inyota y’umwana wawe. Usabwe guha umwana wawe imiti
yandikiwe na MUGANGA gusa, kandi ukayikura kwa muganga cyangwa amaguriro y’imiti (farumasi)
yemewe.

6.12 Uburyo bwo konsa umwana neza
Konsa umwana neza bituma amashereka yihembera akaba menshi agahaza umwana. Konsa umwana neza, ni
ukumufata neza umubiri we urambuye atihinnye, umutwe we usa n’aho uraramye buhoro.
Mu maso h’umwana hagomba kuba hateganye n’ibere kandi utamutsindagije ku gituza no ku nda byawe,
akureba mu maso. Umwana aba afunguye umunwa bihagije, ikiziga cy’ibere kigaragara hejuru y’umunwa
w’umwana kurusha munsi yawo, umunwa wo hasi w’umwana uba ugaruka hanze, akananwa ke gakora ku
ibere.
Umubyeyi kandi ashobora kwikama akabika amashereka mu gikoresho gisukuye umwana akaza kuyakoresha
mu gihe mama we adahari.
Uko wonsa umwana, jya umureba mu maso umusekere, umuvugirize ubuhuha, kuko bikangura ubwonko
bigafasha umwana mu mikurire y’ubwenge hakiri kare
Niba ugize imbogamizi mu gihe cyo konsa nko kubabara imoko, gutarirana kw’ibere, kuzana udusebe ku ibere
komeza wonse umwana kandi ujye kwa muganga.

6.13 ibyo wakwitondera mugihe wonsa
Niba ugize imbogamizi mu gihe cyo konsa nko kubabara imoko, gutarirana kw’ibere, kuzana udusebe ku ibere
komeza wonse umwana kandi ujye kwa muganga.

6.14 Guha abana imfashabere
Umwana ugejeje ku mezi atandatu agomba gutangira guhabwa ibiryo byunganira ibere, ariko agakomeza
konka kugeza ku mezi 24 ndetse no hejuru yayo. Inshuro umugaburira n’ingano y’ibyo umuha bigenda
byiyongera uko akura, kandi ukamuha indyo yuzuye igizwe n’ibiryo biboneka mu matsinda yose uko ari atanu
harimo:
• Ibinyampeke n’ ibinyabijumba n’ibitoki.
• Ibinyamisogwe byumye (ibishyimbo, amashaza, lantiye) bikungahaye kuri poroteyine y’ibikomoka ku
bimera.
• Ibikomoka ku matungo bikungaye kuri poroteyine: inyama, amafi, amagi, amata;
• Imboga n’imbuto biboneka aho abaturage batuye
• Ibiryo bikungahaye ku binure: amavuta, avoka, ubunyobwa, ibihwagari n’ibindi.

6.15 kugaburira umwana muto
Igihe ugaburira umwana wawe, murebe mu maso, umumwenyurire, umuganirize, unamuvugirize ubuhuha,
bimufasha gushishikarira igikorwa cyo kurya no gukangura ubwonko, bikamufasha gukura vuba mu bwenge,
mu mbamutima, kumva no kuvuga vuba. Wite ku isuku cyane mu gihe ugaburira umwana cyangwa umwonsa,
ukarabe intoki kandi nawe umukarabye.
Ibyo kurya bihabwa umwana ndetse n’igikoma bigomba kuba bifashe bihagije, ibiryo bivanze binombye kandi
hakongerwamo ifu ya Ongera-intungamubiri ikungahaye ku myunyungugu irinda umwana kugwingira no
kurwara izindi ndwara ziterwa n’imirire mibi.
Ni byiza guha umwana igi rimwe buri munsi kuko ririmo intungamubiri zose umwana akeneye kugirango akure
neza.
Ababyeyi bagomba kwita cyane ku igaburo ry’abana bacutse n’abigiye hejuru, bakita ku isuku yabo no kubyo
bakinisha. Uwo mwana agomba kugaburirwa inshuro 5 ku munsi, agahabwa ibiryo bihagije kandi bijyanye
n’ikigero agezemo, indyo ikaba igizwe n’amoko atandukanye y’ibiribwa bagenda bahinduranya.

6.16 Kugaburira abana bigiye hejuru
Ababyeyi bagomba kwita cyane ku igaburo ry’abana bacutse ibere n’abigiye hejuru, bakita cyane ku isuku
yabo, kubyo bakinisha n’ibyo barya, bakagenzura cyane ko igaburo bafata rigizwe n’indryo yuzuye igizwe
n’ibyubaka umubiri, ibitera imbaraga ndetse n’ibirinda indwara, bakongera ifu ya Ongera mu igaburo
ry’umwana, kandi bagaha umwana igi rimwe buri munsi.
Uwo mwana agomba kugaburirwa inshuro 5 ku munsi, agahabwa ibiryo bihagije kandi bijyanye n’ikigero
agezemo. Ibiryo arya bigomba kuba bifashe kandi, nibyiza kumuha inombe y’ibiryo bivanze cyangwa bikasemo
uduce duto. Hinduranya indyo umuha kandi ibe igizwe n’amoko atandukanye y’ibiribwa, sabana cyane
n’umwana mu gihe urimo kumugaburira.

7.0 uburere buboneye ni iki
Uburere buboneye budahutaza umwana ni ukumuyobora mu nzira iboneye hadakoreshejwe ibihano bibabaza
umubiri n’imbamutima, mukusoze urukundo n’ineza bimufasha kwikosora no kwitarwara neza.

7.1 .Uko watoza umwana wawe uburere buboneye
Uburyo umwana atozwa uburere buboneye bijyana n’icyiciro cy’ubukure agezemo. Mubyeyi, toza umwana
wawe kumvira, ikinyabupfura,kubaha no kumenya gutandukanya imigirire myiza n’imibi,ndetse no kumva ko
yabazwa ibyo yakoze atabishyize ku bandi.
Toza umwana hakiri kare kumenya kwikorera uturimo tumwe na tumwe bijyanye n’ikigero ke, bidahariwe
gusa abakozi bo mu rugo.
Mufashe abana kugira imyitwarire myiza mufatanya gushyiraho imirongo ngenderwaho mu rugo nk’amasaha
yo kuryama, koga, kubyuka, gusasa, gutaha mu rugo, gukina, kureba televiziyo,kumva radio, gusurana, gusoma
ibitabo,gukora imikoro yo ku ishuri no gukora isuku n’ibindi.

7.2 uko umubyeyi yashyikirana n’umwana
Ababyeyi bagomba gushimangira no gusigasira umubano mwiza no kwizerana n’abana babo mu buryo
buhoraho, bamarana igihe, baganira banakina; bituma umwana arushaho kubiyumvamo, kubizera no
kubagaragariza inzitizi afite nta kwishisha. Abana biga bitegereza ibyo ababyeyi babo bavuga, bakora nuko
babayeho. Mubyeyi, erekana imyitwarire ikwiye wifuza kubona mu bana bawe, nk'icyubahiro, ineza,
n'ubunyangamugayo, urukundo, umutoze kubana neza n’abandi no gukunda Igihugu.

7.3 uko warinda umwana wawe
Kurinda umwana ihohoterwa ryaba irishingiye ku kubabaza umubiri, gukomeretsa amarangamutima,
kuvangura abana, kubakoresha imirimo irenze ubushobozi bwabo, kubashakiraho amaronko, kubacuruza
kutabaha ibyo bakeneye uko bikwiye nko kubitaho, kubagaburira, kubavuza, kubajyana kwiga, kwidagadura
ndetse n’ibindi.

7.4 ingaruka zo kuba umwana yarahohotewe
Iyo umwana akorewe ihohoterwa iryo ariryo ryose, bimugiraho ingaruka mbi ku buzima bwe, bw’ umubiri
n’ubwo mu mutwe, mu myitwarire ye ndetse n’imibanire ye n’abandi, bikaba byanakurizaho kudindira mu
mikurire ye, kumugara ndetse n’urupfu. Ibihano byose bibabaza umubiri n’imbamutima bihanwa n’amategeko
kandi ntibikwiye gukoreshwa mu gukosora abana.

7.5 uko wahana umwana wawe
Gukosora neza udahutaje umwana mu gihe yakoze ibidakwiye cyangwa yarenze ku murongo mwiza
mwemeranijeho mu muryango, ni ukumuyobora si ukumuhana cyangwa kumuhahamura; banza ucururuke,
utuze, umwegere muganire ku ikosa yakoze umwereka ingaruka mbi zabyo ndetse n’ibyiza byo kwitwara neza,
mufate ingamba yo kutazabisubira.
Mu gihe habayeho isubirakosa, umwibutsa ingamba mwari mwarafashe byaba ngombwa agakosorwa mu
bundi buryo butari ugukubitwa cyangwa gutukwa nko kumuha umurimo akora utavunanye, nko gukora isuku
mu cyumba, gusukura mu busitani, amasahani n’ibindi.

7.6 Ese wumva guha umwana ibihano bibabaza umubiri n’iteshagaciro bifasha ababyeyi mu kurera?
Ibihano bibabaza umubiri n’ibitesha agaciro, bitera abana kwiyumva nk’abatereranywe n’abantu bakabaye
babitaho kurusha abandi. Iyo abwiwe nabi cyangwa atonganyijwe cyangwa agakubitwa kubera ko hari ibyo
akoze bitari byo cyangwa agaragaje imyitwarire idahwitse, bishobora gutuma atangira kujya abikora yihishe,
bikaba byanamutera agahinda gakabije, kwigunga kubahahamura, kwitakariza ikizere bikaba byamuviramo no
kwiyahura cyangwa guhunga mu rugo no kubagabanyiriza imibanire myiza n’abandi.
Ibihano bituma umwana yiyumva nk’aho ari umuntu mubi, bishobora kandi gutuma abana bazinukwa ababyeyi
bakanabarwara inzika n’ubwo batabyerekana mu buryo butaziguye. Binatuma abana batinya ababyeyi bikaba
byabatera kujya bababeshya. Ibihano bitera abana impagarara zishobora kudindiza imikurire y’ubwonko
bwabo, bikaba byabatera kugira umuze/uburwayi/urupfu, kudindira mu buryo bw’imitekerereze no kutabasha
guhangana n’ibibazo; bikamukurikirana yaranabaye umuntu mukuru. Ibihano by’ubwoko bwose bibabaza
umubiri n’ibibabaza imbamutima bihanwa n’amategeko kandi ntibikwiye gukoreshwa mu gukosora abana.
Mugihe umwana yakoze ibidakwiye mwegere ufate umwanya uhagije wo kuganira nawe ku ikosa yakoze
umwereka ingaruka mbi zabyo ndetse mufate ingamba yo kutazabisubira. Mu gihe habayeho isubiracyaha,
umwibutsa ingamba mwari mwarafashe byaba ngombwa agahanwa mu bundi buryo butari ugukubitwa
cyangwa gutukwa. Ushobora kumuha umurimo akora nk’igihano ariko utavunanye, kumwima uruhushya rwo
gukinana n’abandi cyangwa gukora ibyo yakundaga gukora nko kureba television n’ibindi.

7.7 impamvu zitera umwana kurira
Impinja n’abana b’ibitambambuga akenshi barira iyo bamenyekanisha ibyifuzo byabo n’uko bamerewe nko
kuba bumva batameze neza, bashonje, bafite inyota, bashyushye cyane, bakonje cyane, batisanzuye, bashaka
ko ubaterura, ubahobera cyangwa bashaka ko ubahindurira imyambaro.
Imbamutima zigaragaza kurakazwa n’ubusa, kurira, kwisiribanga hasi ni ibisanzwe ku mwana
w’igitambambuga bitewe n’uko bamubujije icyo yashakaga gukora cyangwa gufata, bityo rero akeneye
gufashwa kwiga, gusobanukirwa ndetse no kugenzura imbamutima ze mu buryo bwiza.
Iyo barira ntabwo ari uko baba bashaka gutesha umutwe ababyeyi babo. Gerageza kumenya ibyo uruhinja
cyangwa umwana bakeneye ubafashe. Uruhinja rukeneye ko urukuyakuya cyane kugirango rwumve rutekanye
runarusheho kukwibonamo. Kirazira kuzunguza uruhinja kuko ushobora kurutera ubumuga bukomeye ku
bwonko.

7.8 icyo wakora mugihe umwana ari kurira
Babyeyi, mukurikije ikigero umwana agezemo, mutoze kwimenyereza kuvuga no gusaba icyo ashaka mu buryo
bwiza atarize cyangwa ngo asiribange hasi.
Abana bato batazi kuvuga, ahubwo bakoresha amarira, banza utuze,ugabanye uburakari, ufatire amaboko
inyuma cyangwa uyashyire mu mufuko w’umwenda wambaye, urebe aho uba ugiye gato, ubanze ucururuke,
maze usesengure impamvu iri kumuriza, ugaruke muganire umenye kandi umufashe kubona icyo ashaka
atarinze guhogora.
Umwana umufasha kugenzura uburakari bwe umukinisha, umuterura, umuhobera kugirango mwubake
urugwiro yibagirwe ibyatumye arakara, umuhe ibyo akeneye yamaze gutuza.
Uruhinja rukeneye ko urukuyakuya cyane kugirango rwumve rutekanye runarusheho kukwibonamo. Kirazira
kuzunguza uruhinja kuko ushobora kurutera ubumuga bukomeye ku bwonko.

7.9 impamvu zitera abana gukubagana
Abana b’ibitambambuga ni abanyamatsiko, baba bifuza kwiga ibishya, kuvumbura no kumenya ibibakikije uko
bikora n’uko biteye, ni abanyeshuri bigira ku byo babona, cyangwa bakora mu byumviro bitanu aribyo
guhumurirwa, kuryoherwa, gukorakora, kumva no kubona.
Ababyeyi bumva ko ari ubukubaganyi, kubahombya, kwangiza ibikoresho n’ahantu no guta umwanya iyo
abana babasabye kubafasha. Iyo tugerageje kubabuza kwiga n’ubuvumbuzi bwabo birabarakaza cyane kandi
bikadindiza iterambere ryabo mu bwenge; bamwe bahita bivumbura, barira, abandi bagasiribanga hasi kubera
ko tubabujije ibyo bashaka.

7.10 Gufasha abana bakubagana
Mubyeyi, uburyo bwiza bwo kubafasha, ni ugusobanurira umwana ibintu babona hafi yabo cyangwa bakinisha
uko bimeze, uko bikora, icyo bigenewe gukoreshwa n’uburyo bwiza bwo kubikoresha kugirango bidashyira
ubuzima bwabo mu kaga bikaba byabakomeretsa, bihera mu mihogo no mu matwi, bibahumanya nk’uburozi,
n’ibindi kugirango bagire amakuru ahagije, bunguke ubwenge ubutaha babikoreshe neza.
Yobora umwana utamukubise cyangwa utamututse, umwereke igikwiye gukorwa kimufasha kugera ku ntego
yashakaga; niba ubona byamushyira mukaga cyangwa ari kwangiza umubwire ko ari bibi, umuhindurire,
umwereke igikwiye cyimufitiye akamaro

7.11 uburyo bwo gufata uruhinja
Iyo uteruye uruhinja ugomba gushyira ikiganza kimwe munsi y’ umutwe noneho ikindi kigafata ku
kibuno. Hera aho noneho umuzamure umwegereza igituza cyane Hariho uburyo butandukanye bwo
gufata no guterura uruhinja rukivuka.

7.12 Uburyo bwo guhoza umwana
• Ushobora kugerageza izi ngamba ukareba icyafasha umwana wawe.
• Mushyire mu mugongo
• Muririmbire
• Ahari zimya amatara
• Muzengurutse hanze cyangwa mu nzu. Cyangwa mu buriri ujya mu gikoni n’ahandi…)
• Mukoreshe imyitozo yo guhumeka
• Muhe undi muntu agufashe ubone umwanya wo kuruhuka no gutuza
• Bamwe mu bana bakuze bakunda kwiyorosa igitambaro cyangwa uburingiti.
• Muhe ikintu ashobora guhugiraho, nk’ igitabo cyangwa ikinyamakuru.

7.13 Uko wafasha umwana gusura:
• Gusura: Gusura ni ngombwa nyuma ya buri funguro umwana yaba yariye bicye cyangwa se byinshi.
Dore uko wabikora:
• Muterure umushyire ku rutugu
• “nyonga” amaguru y’umwana wawe
• witonze witonze terura umwana areba hejuru ufate umugongo ugenda umuzamura wongera
umumanura
. • Fata amaboko munsi y’amavi y’umwana wawe, hanyuma ukande witonze amaguru ye uyakoza ku
nda
• Buhorobuhora kanda ku nda y’umwana wawe.

7.14 gusinzira ufite uruhinja
Niba uryamana n’uruhinja rwawe dore ibyo ukwiye gukora kugira ngo usinzire neza nta kirogoya: •
Ukwiye kwizera neza ko umwana wawe adashobora guhanuka ku buriri ngo yiture hasi. cyangwa se ngo
afatirwe hagati ya matela n’ urukuta.
• Shyira imisego, amashuka, ndetse n’ uburingiti kure y’uruhinja , ubarinde gututubikana cyangwa se
ngo bipfuke mu maso ku buryo byababuza guhumeka. Ushobora gukoresha udfuka impinja ziryamamo.
• Irinde kurekera abandi bana mu buriri icyarimwe;
• Reka umwana wawe aryame ivure. Ntukaryame aho umwana aryamye:
Niba wowe n’ umugabo wawe mwanyoye inzoga cyangwa se ibiyobyabwenge. (bigutera gusinzira
kandi ntubone uko wita ku mwana wawe);
• Niba umwana wawe yaravutse adashyitse kandi afite ibiro bike;
• Niba wumva unaniwe cyane;
• Umwana wawe afite umuriro cyangwa ibimenyetso byose by’uburwayi.

7.15 Uburyo bwo kuryama hirindwa indwara y’ urupfu ru tunguranye ku bana b’ impinja ( SIDS)
Iyi ndwara y’urupfu rutunguranye (SIDS) ibaho mu gihe umwana asinziriye akabura umwuka.
Impamvu zibitera ntabwo zumvikana neza, ariko ababyeyi bagomba gufata ingamba zose zatuma icyo
cyago kitaba ku mwana wabo.
• Buri gihe shyira umwana wawe / uruhinja rwawe kuburiri agaramye. (Ntacyo bitwaye niba umwana
ashobora kwihindukiza ( mu kigero cy’ amezi 4-6);
• Umwana wawe agomba kuryama ahantu hafite isuku haterereye kandi, nta bindi bintu
bihanyanyagiye.
• Shyira ibirenge by’umwana wawe hafi y’impere z’igitanda kugira ngo adashobora gukurura ibyatuma
yifunga mu mazuru bikamubuza umwuka.
• Orosa umwana kuburyo ikiringiti cyangwa ishuka uyifungira mu mpande zombi z’igitanda kandi
ntibirengo mu akananwa k’umwana.
• Byogeye kandi:
• Inzu uyirinde umwotsi w’ itabi (byibuze icyumba cyo kuraramo);
• Ryamisha umwana wawe ahantu hatekanye hafite: o ahantu hakomeye kandi haterereye o o Nta
cyuho hagati ya matela n’impera z’ igitanda Nta kintu gikonje, gihehereye nka bumper padi, umusego
cyangwa ibikinisho.

7.16 Guha umwana inkingo
Dore zimwe mu nko umwana agomba gufata:
Mugihe cyo kuvuka: Urukingo rwa BCG urirnda umwana kurwara igituntu
Mugihe cyo kuvuka ikongera gutangwa nyuma y’ ibyumweru 6, 10 na 14:
Urukingo rwo mu kanwa (OPV) rurinda umwana Gapfura
Nuba umubyeyi arwaye umwijima wo mu bwoko bwa B) ku byumweru 4: Uruhinja rugomba guhabwa
urukingo rumurinda Umwijima wo mu bwoko bwa B (Hepatite B).
Ku byumweru 6, 10, na 14: Uruhinja ruhabwa inkingo zirinda kwandura Agapfura, Difuteriya, Tetanosi,
Kokolishi, Umwijima wo mu bwoko bwa B, ibicurane byo mu bwoko bwa Hemofirusi; Igituntu na
Rotavirusi.
Ku byumweru 6, 10, na 14: Uruhinja ruhabwa inkingo zirinda rotavirusi Ku
mezi 9: Urukingo rwo kurinda umwana wawe kurwara Iseru na Rubela

7.17 Ibimenyetso by’indwara z’abana
Bimwe mu bimenyetso byakwereka ko umwana wawe arwaye cyangwa afite indwara z’abana

Umuriro, ubukonje bw’intoki n’ibirenge

Kwanga ibiryo

Kuruka

Uruhu rwera n’urwijimye

Guhagarika umutima no kwanga i bimukorerwa

Kugamika ijosi, kudakunda amatara

Guhondo bera

Gusinzira cyane kuburyo bigorana kubyuk

Ibiheri

Guhumeka cyane

Kurira bi dasanzwe

Kubyimba igihorihori

Gusa nkuhwereye /kugwa igicuri

7.18 Ibimenyetso byo kwitabwaho mugihe umwana arwaye ni:
• Kugira umunabi ntakunde gukorwaho/witabira nabi;
• Kubura ubushake bwo kurya / kurya nabi;
• Uruhinja rwumva rushyushye cyangwa rukonje;
• Ubururu cyangwa ibara ryijimye cyane;
• Bigora umwana kubyuka;
• Kudatuza muri we agashikagurika
• Impinduka cyangwa ingorane zo guhumeka;
• - Kuruka na / cyangwa impiswi ;
• - Indwara y’ uruhu rw’ umuhondo by’ igihe kirekire

7.19 Uburyo bwo gushyira umwana mu gituza cy’umubyeyi
Uruhinja rushyirwa mu gituza cya Mama cyangwa papa kuburyo imibiri ikoranaho.uruhinja narwo
rukaba ntacyo rwambaye usibye nko kuba bamubinze na pampegisi/amaranje/ibitambaro
byabugenewe, yambaye ingofero n’amasogisi. Nanone uruhinja rukoroswa ikigoma/igishura cyangwa
ikindi cyakoroswa umwana kugirango adaskonja. Ushobora kuruhuka muri ubu buryo.
Mu gihe umubyeyi w’umugabo ari kuruhuka nka nijoro avuye nko mukazi, ashobora kuruhuka ashyize
umwana mu gituza. Niba ukeneye guhaguruka ngo ugende ushobora no guheka uruhinja rwawe nta
mwenda urimo kuburyo imibiri ikoranaho noneho ukikomereza imirimo yawe. Igihe umuhekeye imbere
mu gituza ukitondera ko utaribwegere ikintu gishyushye nk’isafuriya cyangwa ikindi, urugero niba uri
nk’umucuruzi mu isoko cyangwa muri butike, ushobora guheka umwana wawe kuburyo umubiri wawe
n’uwe ukoranaho ubundi ukikomereza imiromo yawe.

7.20 Uko wakwita kumwana igihe utwite
Komatana n’umwana uri mu nda
Komatana n’umwana wawe Ririmbira umwana uri mu nda, muganirize, ukuyakuye inda.
• Ababyeyi bombi bashobora gutangira kwita ku mwana no kumwereka urugwiro binyuze mu ku
muganiriza, kumuririmbira no gukuyakuya inda kuko bituma arushaho kubaho neza akanagira imikurire
myiza
• Abana bakiri mu nda bamenyera amajwi bakunze kumva n’intoki z’abakunze gukuyakuya inda ya
nyina. Iyo ayo majwi yuje urukundo n’ituze, bituma umwana agira imbamutima ndetse akanarushaho
komatana na nyina n’undi wese umwitaho.
Kumva umerewe neza bishobora kugutera ibyishimo : umuziki, kuririmba, amagambo meza,
ibintu bishobora kukubuza umutuzo : umuntu uvugira hejuru, amahane, umuryango utishimye,
umujagararo utewe n’abo mubana cyangwa uhura nabo.
Ibyo bintu bigushimisha n’ibikubabaza binagira ingaruka ku mwana utwite. Ni yo mpamvu ugomba gukora
uko ushoboye ukirinda ibigutera impagarara ugashaka ibigushimisha.

7.21 Icyo wakora mu gihe uruhinja rukivuka
Uruhinja rukivuka rugomba guhita rushyirwa mu gituza cy’umubyeyi:
• Hagire ugushyira umwana wawe yambaye ubusa, inda ye ayihuze n’igituza cyawe nta kintu
wambayeho kuburyo umubiri wawe uhura n’uwuruhinja.
• Hindura mu maso h’uruhinja mu gihe yubitse inda kuyawe kugirango abashe guhumeka.
• Hanagura umwana wawe hanyuma umufubikishe igitambaro/akaringiti, kugirango mukomeze kugira
ubushyuhe mwembi. Murebane amaso ku yandi
• Abana bakunda kureba mu maso h’ababyeyi babo kandi bamara igihe bitegereza mu maso h’ababyeyi
babo nyuma yo kuvuka. Nyuma y’igihe cyo kuruhuka no gukanguka:
• Uruhinja rutangira gukoresha utugeri rusunika inda ya mama kandi rugatangira kushaka gukurura inda
rugana ku ibere rya nyina.
• Iyo bageze ku ibere, bashobora gufataho, kuririgata, cyangwa gukanda ahantu bafashe bakonka.
• Abana benshi bashoboye gufata imoko hanyuma bagatangira konka. Niba bikenewe ushobora
kumufasha kubona ibere ryambere ukarimutamika ndetse no guhindura ukamuha irya kabiri.
• Nyuma yo guhaga, uruhinja, rurongera rugasinzirira mu gituza cy’umubyeyi. Ubu buryo bwo gushyira
urihinja mu gituza bikwiye gukomeza, ntabwo ari igihe umwana akibuka gusa, uruhinja ruba rukwiye
gushyirwa mu gituza cya nyina cyangwa se noneho ibindi bice bitari gukora ku mubiri w’umubyeyi
bikoroswa n’ikigoma/akaringiti cyangwa ikindi, Ibi mujye mubikomeza uko mushoboye
Ibikorwa byafasha umugore utwite n’ibitamugwa neza
Gufasha umugore utwite
• Umugore utwite akenera kuruhuka bihagije. Mu gihembwe cya mbere cyo gutwita, habaho impinduka
mu mikorere y’imisemburo zituma akenshi umugore yumva ananiwe cyane.
• Imirimo ivunanye nko guterura cyangwa kwikorera ibintu biremeye bigomba kwirindwa.
• Ku bagore badakora imirimo isaba ingufu nk’iy’ubuhinzi, ni ngombwa gukora imyitozo ngorora mubiri
ituma ugira ubuzima bwiza nkuko wayikoraga mbere yo gusama ariko ikaba itananiza umubiri wawe.
Ikiganiro kiyobowe Tekereza imirimo usanzwe ukora. Wabigenza ute kugirango abandi bajye
babigufasha ? Ese ujya usaba umugabo wawe kugufasha ?
• Mu gihembwe cya kabiri cyo gutwita, abagore batwite bagomba kwirinda kuryama bubitse inda
cyangwa bagaramye. Kuryama wubitse inda utwite ni bibi kuko bishobora gutuma utsikamira umwana.
Kuryama ugaramye kandi utwite bihagarika gutem bera kw’amaraso yawe n’umwana.
Imibonano mpuzabitsina mu gihe utwite
Mutekereza iki ku bijyanye n’imibonano mpuzabitsina mu gihe umugore atwite? Abashakanye
bashobora kutiyumva kimwe kuri iyi ngingo ariko ni ngombwa kuganira bakabyumvikanaho.
• Muri rusange gukora imibonano mpuzabitsina nta cyo bitwaye ku mugore utwite; ariko bigomba kwir
indwa niba waba waragize ikibazo cyo kuva cyangwa kubabara mu kiziba cy’inda; ni ibimenyetso cy’uko
ushobora gukuramo inda cyangwa kubyara umwana utagejeje igihe.
Imibonano igomba nanone guhaga rara ugize ibintu by’ururenda bidasanzwe/isuha, niba warigeze kujya
ukuramo inda mbere cyangwa niba warasabwe na muganga ku mpamvu z’ubuzima ibyo nabyo
bishobora gutuma inda ivamo cyangwa ukabyara igihe kitageze.
• Iyo gukora imibonano mpuzabitsina bitera ububabare umugore utwite, ni ngombwa cyane
kubiganiraho kuko ari igikorwa kigomba kumvikanwaho kugirango kibanezeze mwembi.
Kwita ku mubyeyi mbere yo kubyara
Kujya kwipimisha inda kwa muganga n’umumaro wabyo Ikurikinanwa n’isuzuma bihoraho by’ubuzima
bw’umugore utwite n’umwana atwite Kwivuza no gukingirwa k’umugore utwite Iminota.
Kujya gusuzumisha inda kwa muganga Kugabanyirizwa kw’umubyeyi kujya kwisuzumisha kuko aba
yamaze gusobanukirwa ibijyanye n’inda atwite Guhitamo kujya kwipimisha umubyeyi ajyanye
n’umugabo we cyangwa undi muntu bafitanye isano.
kujya kwipimisha inda kwa muganga
Kujya kwipimisha inda kwa muganga Kubera iki kwipisha inda ari ngombwa ku mugore utwite? Ni ryari
umubyeyi akwiriye kujya kwipimisha?
Igihe cyo gutwita kigabanyijemo ibihembwe bitatu. Hari ibyumweru 0-12, 13-26,28-40. Umugore utwite
agomba kujya kwipimisha inshuro 8:
• Inshuro 1 Mu gihembwe cya mbere (Kugeza mu byumweru 12)
• Inshuro 2 mu gihembwe cya 2 (akenshi ni hagati y’icyumweru cya 20 na 26)
• Inshuro 5 mu gihembwe cya 3 (mu byumweru bya 30,34,36,38 na 40).
Ibi bipimo ni ngombwa kugira ngo hizerwe ko:
• Umwana wawe arimo gukura neza
• Urimo guhabwa inyunganiramire n’ubufasha ukeneye kugirango ugire ubuzima buzira umuze ndetse
n’um wana utwite agire imikurire iboneye.
• Uba ubonye uburyo bwo kuvuga ibibazo waba ufite ukabiganira n’abaguha ubufasha bwizewe.
• Ntabibazo bigenda bivuka kugira ngo uhabwe ubu fasha hakiri kare ?
• Umwana ameze neza munda ndetse n’igihe cyo kuvuka kikaba kizwi. Imfashanyigisho Imfashanyigisho
• Abagore batwita bakiri bato munsi y’imyaka 19 bakunze guhura n’ibibazo bikomeye igihe batwite.
Ibi bibazo byose bikemurwa no gukurikirana kenshi ubuzima bw’umwana batwite ari nayo mpamvu ari
ngombwa kwipimisha ziriya nshuro zose uko ari 8.
• Iyo ugiye kwipimisha bwa mbere umuganga/umu byaza akubaza uburwayi waba waragize mu bihe
byashize, bwaba atari ubwambere usamye akubaza uko byakugendekeye igihe wari utwite izindi nda
zabanjirije iyingiyi ndetse n’ uburyo wabyayemo.
• Ibiro, umuvuduko n’inkari bifatirwa ibipimo buri uko ugiye kwipimisha.
• Umubyaza akubaza ndetse akagufasha gusobanukirwa aho umwana aherereye mu nda ndetse
n’ingano ye. Kuva mu byumweru 20 azakubaza niba wumva umwana yinyagambura mu nda, iki gihe
kandi azumva uko umutima w’umwana utera.
Ikurikinanwa n’isuzuma bihoraho by’ubuzima bw’umwana uri mu nda
Gupima amaraso: bashobora gupima niba ufite amaraso make, urwaye Marariya cyangwa niba ufite
agakoko gatera SIDA ndetse n’ibindi. Baza muganga ibisubizo by’ibipimo byafashwe ndetse niba nta
n’ikibazo babonyemo kugirango umenye ingamba zigomba gufatwa niba hari ikibazo. Guca mu cyuma
kireba umwana munda (Ekogara f i): Iyo witabira serivise zihabwa umugore utwite ku ivuriro, ushobora
guca mu cyuma mbere y’ibyumweru 24 kugira ngo bemeze igihe nyakuri inda ifite, uko umwana angana,
kugirango barebe niba hari ikibazo cyangwa ubumuga umwana uri munda yaba afite; niba utwite
impanga cyangwa abana barenze 2, Ibyuma bifite ubu bushobozi ntibiboneka hose ariko muganga igihe
abona ko ari ngombwa akohereza ku bitaro/ivuriro ribifitiye ubushobozi.
Kwikingiza no kwivuza ku mugore utwite.
Urukingo rwa tetanusi:
• Uru rukingo ruhabwa umubyeyi utwite rukana habwa umwana nyuma yo kuvuka
• Umugore yandura tetanusi mu gihe agakoko kay itera kinjiye muri nyababyeyi cyangwa mu gitsina. Ku
mwana yinjirira mu mukondo nyuma yo kuvuka iyo hakoreshejwe inzembe zanduye cyangwa igihe haba
hari umwanda cyangwa umwanda witumwe n’amatungo ugera ku rureri rw’umwana
• Urukingo rwa tetanus ntacyo rutwara umugore utwite. Ibinini bivura inzoka: Mu byumweru 20
uzahabwa ibinini by’ inzoka unywera icyarimwe (ushobora no kubihabwa mu gihembwe cya 3) kuko
inzoka zituma umugore abura amaraso, zigatuma atarya uko bikwi ye bityo bikagira ingaruka kuri wowe
no ku mwana utwite.
Ubufasha bwihariye ku mugore utwite kandi afite agakoko gatera SIDA.
• Hamwe n’uwo mwashakanye, mupimwa agakoko gatera SIDA mu gihembwe cya mbere. Ku bagore
bafite ubwandu bw’agakoko gatera SIDA, ari aba busanganywe cyangwa se abakibwandura, bahabwa
• ubufasha buhagije mu guhumurizwa no guhabwa imiti igabanya ubukana. Mu gihe cyo kubyara umugore
ufite ubwandu bwa SIDA ahabwa ubufasha bwihariye kugira ngo hirindwe ko yakwanduza umwana we
• igihe ari kumubyara cy angwa se ngo abe yakwanduza umubyaza. Abana babyawe n’umubyeyi ufite
ubwandu bwa SIDA bitabwaho bahabwa imiti ibakingira. Iyo umwana yanduye, ahita atangira guhabwa
imiti igabanya ubukana. Ikiganiro kiyobowe – HIV Waba uzi niba ufite agakoko gatera SIDA? Mbese uti
nya kwipimisha SIDA kugirango udasanga wanduye? Kubera iki?
• Umufashamyumvire asobanurira abahugurwa ko u Rwanda rwakoresheje imbaraga nyinshi cyane kugira
ngo hagabanuke ubwandu bwa SIDA ndetse no kugi rango haboneke imiti igabanya ubukana kandi
• ifashe abafite agakoko kugira ubuzima bwiza hagabanywa ubukana bw’agakoko ndetse hagabanywa
ikwirakwira ry’agakoko nko kuba umubyeyi yakwanduza amubyaza cyangwa na nyuma yaho.
Ibibazo biterwa no gutwita
Igihe umugore utwite akenera kwitabwaho by’umwihariko. Ibimenyetso by’uburwayi bukenera
ubufasha bwa muganga ku mugore utwite
Shaka ubufasha bwa muganga mugihe utwite. Kwirinda ubwandu (infection) ubwaribwo bwose Kuryama
mu nzitiramibu
Ibibazo ku mugore utwite IKiganiro kiyobowe
- Ibimenyetso mpuruza ku mugore utwite Ni ibihe bimenyetso mpuruza ku mugore utwite ?
Muganire ku bimenyetso mpuruza byose byavuzwe munsi niba bishoboka
- Ibimenyetso mpuruza ku mugore utwite
Ni ibihe bimenyetso mpuruza ku mugore utwite ?
Umugore utwite agomba guhita ajya kwa muganga mu gihe cyose abonye ibimenyetso mpuruza nk’ibi +-
bikurikira :
• Umugore utwite agomba guhita ajya kwa muganga mu gihe cyose abonye ibimenyetso mpuruza nk’ibi
bikurikira :
• Kuva amaraso mu gitsina cyangwa kumva ababara cyane mu nda yo hepfo.
• Kuruka cyane bishobora kujyana no guhitwa
• Kuribwa umutwe bikabije (bitakizwa na paracetam olo), kubyimba (ibirenge, utugombambari, mu
maso n’ibiganza), kumva utabona neza no kumva imbavu zikurya byose ni ibimenyetso mpuruza
by’indwara y’umuvuduko ukabije yitwa puri-Ekalampusiya (Pre-eclampsia), kandi bishobora kugira
ingaruka zikomeye zirimo no kugwa igicuri, kubura umwuka, kubura ubwenge n’ibindi, mu gihe hari
ugize ikibazo nk’iki, ubufasha bwa muganga buba bukenewe by ihuse.
• Uburyaryate, uhereye mu biganza, mu birenge no gukomeza ku bindi bice by’umubiri kandi budatera
ubuheri.
• Iyo ubonye amazi atunguranye mu gitsina, bashob ora gusobanura ko isuha yamenetse kandi igihe cyo
kuvuka kitaragera, ibi bivuze ko ari ikibazo gikomeye cy’ubwandu (infection) buri muri nyababyeyi.
• Igihe wumva ko gukina munda k’uruhinja kugen da kugabanuka cg se kwarahagaze mu minsi mike
ishize.
• Kubyimba amaguru ndetse n’ uburibwe cyangwa se ukabona igice kimwe gitukura
• Gutitira no kugira umuriro bishobora kuba ibimenyet so bya Marariya ndetse n’ izindi ndwara zandura.
Kwirinda ubwandu / indwara zandura
• Horana isuku, karaba intoki n’isabune n’amazi meza buri gihe.
• Ryama mu nzitiramibu mu kwirinda kurumwa n’agakoko gatera malaria.
• Umugore utwite agomba kwirinda gukorako ra intama, injangwe n’umwanda wazo kuko aya matungo
akunze gukwirakwiza indwara zibangamira ubuzima bw’umwana uri mu nda. Karaba neza intoki nyuma
yo gukora imirimo ig usaba gukora mu bitaka cyangwa wakoze hasi.
Kwiyakira no kumenya uko witwara utwite
Impinduka mu byiyumvo by’umugore utwite Ibimenyetso by’agahinda gakabije
Impinduka mu byiyumvo by’umugore utwite Saba ubufasha mu gihe wumva ufite agahinda Guhangana
n’ibibazo bahura nabyo mu gihe batwite (abangavu) Kuganiriza abana babo hagamijwe kabategurira
kwakira umwana uzavuka. Gushaka uzita ku bandi bana ku munsi wo kujya kubyara
Guhindagurika byihuse kw’ibyiyumvo nk’ibishimishije, ubwoba, ibisekeje, ibituma arira, kugira uburakari
cyangwa umujinya n’ibintu bibaho cya ne ku mubyeyi utwite. Ibyo byiyumvo nk’ibyo bibaho kandi ni
ingenzi kubiganiraho n’umuntu wiyumvamo. • Ku bagore bamwe na bamwe bakiri bato gut wita
bibatera umunezero, n’ibyo kwishimira, ku bandi bo bishobora kuba byarabatunguye kandi bikabatera
ubwoba.
Ibimenyetso by’agahinda gakabije
Ibimenyetso by’agahinda gakabije. Ni ibihe bimenyetso biranga umuntu ufite agahinda gakabije, umuntu
wumva ko ibye byarangiye?
• Kubura ubushake bwo kurya no kunanirwa kurya ibyo usanzwe umenyereye
• Kubura ibitotsi no kugira umunaniro ukabije
• Kumva udashishikajwe n’umwana utwite
• Kumva wihebye • Ibitekerezo byo kwigirira nabi
• Ibitekerezo byo kugirira nabi umwana utwite
• Kwiyumvamo ubwoba bukabije bwo kuba ububyeyi gito
• Agahinda gakabije ni ikibazo gikomeye aba gore benshi bahura na cyo mugihe batwite na nyuma yo
kubyara. Iki kibazo kandi gishobora kugira ingaru ka mbi ku mikurire y’umwana. Gana muganga igihe
wumva ufite agahinda gakabije cyangwa igihe wumva wihebye.
• Ababyeyi bakiri bato nimwe mukunze kugi ra agahinda gakabije iyo mutwite. Mu gihe wumva
utishimye cyangwa wumva watakaje ikizere, shaka ubufasha cyangwa ubiganirize inshuti yawe cyangwa
uwo mufitanye isano wizera.
Gutegura abandi bana kwakira undi mwana muzabyara (Cyangwa abangavu-Guhangana n’impinduka
mu gihe batwite)
Gutegura abandi bana kwakira undi mwana muzabyara Waba waraganirije undi mwana/abandi bana
mufite mwen da kubyara undi mwana? Saba umubyeyi wifuza gusangiza abandi uko yabiganirije abana
be. Gutegura abandi bana kwakira undi umwana muzabyara Mu gihe utwite, ni ngombwa gushaka
umwanya wo kuganiriza abana banyu ku mwana wenda kuvuka kugira ngo batangire bagaragaze uko
bazamwakira niba hari n’abataby ishimiye utangire ubibakundishe. Guteganya umuntu uzabafasha kwita
ku bandi bana ku munsi wo kubyara. Teganya byibuze umuntu umwe uzasigara mu rugo yita ku bandi
bana igihe muzaba mwagihe kwa muganga ugiye kubyara. Reka abana batangire bamenyerane n’uwo
muntu
Ku bangavu
Ibibabazo biterwa no gutwita imburagihe. Ni ibihe bibazo muri guhura nabyo mu rugo bitewe no kuba
utwite? Uri kwiyumva gute? (Urugero: Kubura ubufasha, Amikoro make murugo, imibereho mibi mu
muryango, kubura amikoro yo kujya ku ishuri, kure ka ishuri, kubura akazi n’ibindi, kandi ibi bishobora
guhangayikisha.) Bafashe gukemura ibi bibazo ndetse unabagire inama yo kujya babiganiraho n’umuntu
bizera, bishobotse bakabiganiraho n’umuganga/umujyanama w’ubuzima kugirango babashe guhabwa
ubufasha bakeneye. Kubijyanye no kuva mu ishuri, bamenyeshe amabw iriza/gahunda y’igihugu ku
burezi igamije gushishikarizaabana gusubira mu ishuri
Umumaro wo kubyarira kwa muganga
Kubyarira kwa muganga Ni izihe nyungu zo kubyarira kwa muganga ? Ibyiza byo kubyarira kwa muganga
harimo :
• Kubyarira kwa muganga ukabyazwa n’umuganga wabyigiye ufite ubumenyi mu buryo bwemewe
n’amategeko
• Umwana ahita yandikwa mu bitabo by’irangamimerere akivuka
• Iyo uri kwa muganga bamenya neza ubufasha ukeneye kugirango ubyare neza, cyane nk’iyo
wakurikiranwaga by’umwihariko/ufite uburwayi bakuvuye ubwo wabaga wisuzumisha utwite.
• Iyo uri kwa muganga biroroha kwitabwaho igihe ukeneye ubutabazi byihuse ngo ubyare
Ibyo wamenya ku ndwara yo Kujojoba
Kujojoba ni indwara ikomeye iterwa n’umwenge ucika hagati y’inda ibyara n’impera y’urura runini
cyangwa uruhago, kubera ko inzira umwana acamo iba ari nto cyane, imeze nk’ifunganye umubyeyi
agategereza umwanya munini atarabyara.
Uku gufungana bitera umubyeyi uburibwe bukabije, uruhago rukitugatugira ku igufa ryo mu mayasha
bigatuma hagati y’inda ibyara n’impera y’urura runini cyangwa uruhago haturikamo umwenge. Ingaruka
zo kujojoba ni uko ari ubumuga umuntu ashobora kugira ubuzima bwose, aho inkari cyangwa umwanda
wagombye guca mu kibuno bica muri wa mwenge kandi bikaza utabishatse. Ni indwara itera ipfunwe no
kwiheza k’uyirwaye, ndetse no guhezwa n’abandi.
Ubufasha bw’uwaherekeje umubyeyi kubyara.
Uherekeje umugore utwite ashobora gutanga ubufasha butangaje bashobora gutuma umubyeyi yumva
aruhutse ku mutima bityo bigatuma abyara neza :
• Kubana nawe no kugufasha mu gihe uri kubise
• Guhindura uruhande uryamiye no kugukanda mu mugongo akugabanyiriza ububabare.
• Kugufasha mu byo ushobora gukenera gukora kubw’ibyemezo wafashe.
• Kumenyekanisha icyo ucyeneye kubashinzwe ku kwitaho.
• Kukubwira ibirimo kuba
Gusinzira k’uruhinja cyangwa gusinziriza uruhinja
• Impinja zisinzira mu buryo butandukanye kandi birahindagurika. Mu byumweru bya mbere nyuma yo
kuvuka, bisa nkaho bahora basinziriye usibye mu bihe byo konka. Bamwe babasha kwikangura. Nk’uko
biba ku bantu bakuru, impinja nazo zigira ibihe byazo bikagera ubwo nawe nk’umubyeyi/ umurezi
ubisobanukirwa.
• Ni byiza cyane ko umubyeyi atangira kumenyere za uruhinja kugira igihe gihoraho cyo gusinzira.
Urugero nk’igihe cyo kumukarabya/kumwuhagira, igihe cyo konsa umwana mu masaha adahinduka mu
gihe cya nijoro no kugira uburyo bwo ku musinziriza.
Gusinzira k’uruhinja Baza ababyeyi ibyo bazi ku buryo bwo gusinziriza imp inja n’aho baziryamisha n’uko
bazorosa. Muganire ku migirire myiza n’imibi mu gihe cyo gusinziriza umwana cyangwa se mu gihe
umwana asinziriye.
Bwira ababyeyi ko uhantu hambere hatekanye um wana akwiye kuryamishwa mu mezi atandatu ye ya
mbere ni mu akamoyize cyangwa mu gatanda kage newe abana ariko kakaba kari mucyumba ababyeyi
bararamo. Niba ababyeyi bavuze ku bijyanye no kuryama ku buriri bumwe n’uruhinja, bamenyeshe ko
atari byiza noneho ubusangize amabwiriza aboneka mu mfasha nyigisho ya 27.
Wifashishije igipupe, erekana uko umubyeyi/ uwita ku mwana aryamisha akanorosa uruhinja mu rwego
rwo kwirinda urupfu rutunguranye (Sudden Infant Death Syndrome) nk’uko byasobanuwe mu
mfashanyigisho ya 28. Umusozo w’inyigisho
Gukomeza kwita kubana bato
Umumaro wo gukingiza abana Impinduka ku nkari n’umusarane uruhinja rwituma Utuntu tuza ku ruhu
rw’uruhinja ariko tudakanganye Uko urureri ruhuguta n’uko barugenya.
Ni ngombwa gukingiza abana Gusobanukirwa n’indwara z’abana no kubajyana kwa muganga Gusukura
ibigoma n’ibyo babindisha umwana Kunanura uruhu rw’umwana umusiga amavuta aho biri ngombwa
Kugenzura urureri rw’umwana Gushyira umwana mu gituza, cyane uwavutse atagejeje igihe
n’uwavukanye ibiro bidashyitse
Kuvuza umwana vuba na bwangu igihe agaragaza ibimenyetso by’uburwayi
• Abana bakunda kurwara iyo bakiri munsi y’umwa ka umwe kubera ko umubiri wabo uba utaragira
ubudahangarwa, nubwo amashereka n’inkingo bibongerera ubwirinzi cyane.
• Indwara zisanzwe zishobora kurembya abana cya ne bitunguranye
• Ugomba kwigengesera ku buzima bw’umwana wawe kandi ukihutira kumuvuza igihe agaragaza
ibimenyetso by’uburwayi.

8.1 Ubutabazi bw’ibanze buhabwa uruhinja cyangwa umwana muto urwaye
 Igihe umwana afite umuriro mwinshi:
 Genzura ubushyuhe bwe ukoresheje igipimo.
 Umwambure imyenda myinshi.
 Umushyire ku gahanga agatambaro gatose.
 Shaka inama za muganga cyangwa umujyanama w’ubuzima.


8.2 umwana urwaye impiswi
- Igihe umwana afite impiswi no kuruka cyane:
- Muhe umuti w’amazi uvura impiswi (SRO) utangwa na muganga cyangwa umujyanama
w’ubuzima.
- Komeza kumwonsa no kumugaburira uko bikwiye.
- Niba bidakize, umujyane kwa muganga kandi wirinde kumuha imiti wishakiye.
Uko wakwirinda impiswi
- Ukaraba intoki neza buri gihe.
- Tegura amafunguro mu isuku kandi uyabike mu bikoresho bisukuye.

8.3 Umwana unizwe n’ikintu
Niba ari uruhinja runizwe n’ikintu, urukomanga mu mugongo cyangwa mu gatuza, niba ari umwana
umukomanga cyangwa ukamukanda mu mugongo kugirango umufashe kivemo. Mwihutane kwa muganga
niba kitavuyemo, ntugerageze kugikururisha intoki cyangwa kumuha amazi cyangwa ikindi kintu cyo kurya

8.4 Umwana urumwe n’inyamanswa
Niba umwana arumwe n’inyamaswa, oza cyane aharumwe n’amazi meza menshi n’isabune, hambira
ahakomeretse ukoresheje igitambaro cyangwa umwenda bisukuye, kugirango uhagarike cyangwa ugabanye
kuva, ugahita umujyana kwa muganga.
Mu gihe cyose umwana wawe yegereye amatungo cyangwa inyamaswa, mwigishe ko zitamenyerwa
umwereke n’uburyo bwo kuzitwaraho kugirango hirindwe kurumwa cyangwa gukomeretswa nazo.

8.5 uruhinja cyangwa umwana ukomeretse
Niba umwana akomeretse ari kuva byoroheje oza ahakomeretse n’amazi meza uhahambire n’igitambaro
gisukuye akenshi kuva birashira. Niba ava amaraso menshi, hambira ahantu hakomeretse ukoresheje
igitambaro cyangwa umwenda usukuye umwihutane kwa muganga cyangwa ku mujyanama w’ubuzima.
Niba hari ikintu kinjiye mu mubiri ntugikuremo ubiharire muganga. Wirinde koza igikomere kirimo kuva
cyane kuko bishobora kurushaho kuba bibi.

8.6 Umwana uri kuva imyuna
Niba umwana ari kuva imyuna, kanda ku zuru riva umubwire afungure umunwa abe ahumekera mu kanwa,
umurinde kuraramisha umutwe, ahubwo yicare ku ntebe areba imbere kugirango amaraso atajya mu nda,
mujyane kwa muganga niba nyuma y’iminota 5 bidakemutse.

8.7 Ubutabazi bw’ibanze buhabwa uruhinja cyangwa umwana uhiye
Hoza ubushye usukaho amazi akonje nibura iminota 5, irinde gukoresha barafu cyangwa amavuta,
ntumukuremo umwenda yahiye yambaye ugafatira ku bushye. Mukuremo ikintu cyose kimufashe kegereye
ahahiye nk’ibikomo ,isaha,impeta, n’ibindi maze umwihutane kwa muganga

8.8 Umwana wakomeretse mu mutwe
Niba uruhinja cyangwa umwana agaragaza ububabare bukabije cyangwa ibindi bimenyetso bidasanzwe
nyuma yo kwikubita hasi cyangwa kugonga ikintu, ashobora kuba yavunitse igufa cyangwa ubwonko
bwahungabanye. Hagarika kuva kw’amaraso, tegesha umutwe umusego cyangwa umwenda, ushyire ikintu
gikonje (barafu) ahakomeretse.

8.9 Umwana uvunitse igufwa
umwihutane kwa muganga. Niba ari ukoboko cyangwa ukuguru kwavunitse, hategeshe akabaho cyangwa
ikarito uhambire ahavunitse n’igitambaro kugirango bigabanye kunyeganyega kw’igice cy’umubiri cyaho
igufwa ryavunitse

8.10 Ubutabazi bw’ibanze buhabwa uruhinja cyangwa umwana utaye ubwenge cg urwaye igicuri
Mu gihe uruhinja cyangwa umwana yituye hasi agata ubwenge, arimo kwigaragura asa nk’utitiza ibice
by’umubiri, ashobora no kuzana urufuzi. Wihungabana, ahubwo genzura ko aguye ahantu hatari ibishobora
kumukomeretsa ubikureho niba bihari. Musegure umwenda ku mutwe kugirango bimurinde kuba
yawukomereka. Irinde kumutsikamira wigizeyo abantu batamucura umwuka, umureke kugeza igihe
bimurekuye abanze agarure ubwenge, noneho umufashe kuruhuka neza aryamiye urubavu, umugume
iruhande. Mujyane kwa muganga niba ari ubwa mbere bimubayeho cyangwa se bisanzwe bimubaho ariko
guta ubwenge bikamara igihe kirenze iminota 5.
8.11Umwana ushyize ikintu mu kanwa, muzuru cyangwa mu matwi:
 Ntugikuremo ubwawe.
 Ubiharire muganga kuko gukuramo nabi byakurura ibindi bibazo.
 Irinde koza igikomere kirimo kuva cyane.

8.12 Kurinda umwana kugira icyo yinjiza mu kanwa cyangwa mu mazuru
 Sukura aho umwana ari.
 Menyereza umwana kwitwararika.
 Mugenzura buri gihe kugira ngo hatagira icyo ashyira mu kanwa.

9.1 Umumaro w’isuku ku mubiri
Isuku ni isoko y’ubuzima ku bana n’ababyeyi ndetse n’umuryango wose. Kugira isuku ni ukwita ku mubiri
wacu uhereye ku mutwe ukageza ku birenge, gukaraba intoki, kwiyogoshesha, guca inzara, kwambara
inkweto, kwiyuhagira, koza mu kanwa, gusukura mu nzu no mu mbuga, gukoresha neza
umusarane/ubwiherero no kuwubungabunga.
Toza umwana hakiri kare uko agenda akura, gukaraba intoki, gukoresha neza umusarane, kwiyogereza
amenyo, kwiyuhagira, kwiyambika, kwisasira, kwandurura amasahane yaririyeho, ndetse no kwikorera isuku
n’ahamukikije.

9.2 Umumaro wo gukaraba intoki
Gukaraba intoki biturinda indwara dushobora kwandura twe n’abana bacu. Ni ngombwa gukaraba intoki
iteka ukoresheje isabune n’amazi meza kandi atemba mu bihe by’ingenzi bikurikira: mbere yo gutegura
amafunguro na mbere yo kurya, mbere yo konsa no kugaburira abana, nyuma yo kuva ku musarane,
gusukura umwana witumye no kumuhindurira, nyuma yo gusukura/gufasha umuntu urwaye, nyuma yo
gukora ku itungo/inyamaswa, nyuma yo gukora ahagenewe umwanda/ingarane, kandi mugire kandagira
ukarabe mu rugo rwanyu.

9.3 igihe tugomba kukaraba intoki
Ningombwa gukaraba intoki :
mbere yo gutegura amafunguro na mbere yo kurya, mbere yo konsa no kugaburira abana, nyuma yo kuva ku
musarane, gusukura umwana witumye no kumuhindurira, nyuma yo gusukura/gufasha umuntu urwaye,
nyuma yo gukora ku itungo/inyamaswa, nyuma yo gukora ahagenewe umwanda/ingarane.

9.4 kunywa amazi meza
Tugomba kunywa amazi yavomwe ku isoko isukuye, ndetse yatunganyijwe neza nko kuyateka cyangwa
kuyashyiramo umuti wica udukoko, tuyabika neza, tukanayanywera mu kintu gisukuye.

9.5 isuku y’ibyo kurya
Bika ibiryo ahantu hasukuye no mu bikoresho bisukuye kandi bipfundikirwa neza. Toza umwana kunywa
amazi meza no kuyagirira isuku.

9.6 isuku y umusarane
Kutituma mu musarane bishobora gutuma imyanda yanduza abantu indwara z’impiswi ziterwa n’inzoka zo
mu nda, macinya, tifoyide na korera. Impiswi kandi ituma umwana abura amazi mu mubiri, akagira umwuma
n’imirire mibi, akadindira mu mikurire.
Umwanda wose witumwe, harimo n’uw’abana, ugomba kujugunywa mu musarane. Urugo rwanyu rugomba
kuba rufite umusarane kandi ugahora usukuye.

9.7 Gusukura imbuga y’urugo n’aharukikije
Tugomba gutunganya aho dutuye no mu nkengero zaho, dutema ibigunda,dutwikira amafunguro
n’ibyombo, twirinda amazi areka hafi y’urugo no mu nkengero zarwo, tumena imyanda ahabugenewe no mu
ngarane yujuje ibisabwa. Biturinda gukurura udukoko dutera indwara bikanatuma twororoka nk’isazi, imibu,
ibinyenzi n’imbeba, amatungo ntagomba kurara mu nzu imwe n’abantu.

9.8 Akamaro ko kugira isuku murugo
Biturinda gukurura udukoko dutera indwara bikanatuma twororoka nk’isazi, imibu, ibinyenzi n’imbeba,
amatungo ntagomba kurara mu nzu imwe n’abantu

10.1 Akamaro k’ikoranabuhanga rikoresha murandasi
Ikoranabuhanga rikoresha murandasi, riha abana amahirwe menshi yo kwiyungura ubumenyi, gukina
imikino itandukanye, kwiga ibintu bishya, guhanga ibishya; gushyikirana n’abandi, kugaragaza impano;
gufatanya, gukora ubushakashatsi; ndetse no guteza imbere ubumenyi rusange.

10.2 uko ikoranabuhanga rishobora gukoreshwa nabi
Mu gihe ikoranabuhanga rikoresha murandasi rikoreshejwe nabi, nko guha amakuru yawe, amashusho,
amafoto, imyirondoro n’ ijambo banga umuntu utazi; kureba inkuru cyangwa filime z’ubusambanyi
n’urukozasoni, iz’ubwicanyi n’ubujura, ubugizi bwa nabi n’urugomo; intambara, ibihuha cyangwa inkuru
ziteye agahinda n’itesha gaciro; bigira ingaruka mbi ku mwana mu mikurire, ubwenge, imyitwarire
n’imbamutima bye, imibanire ye n’abandi, umutekano we, uw’umuryango we ndetse n’uw’igihugu.

10.3 uko umubyeyi yafasha abana gukoresha ikoranabuhanga
Mubyeyi, ganira n’abana ku kamaro n’ibyago bashobora guhura na byo mu gihe bakoresha ibikoresho
by’ikoranabuhanga rikoresha murandasi nka telefoni, mudasobwa, n’ibindi. Toza umwana wawe kugira
amakenga mu gihe akoresha ikoranabuhanga kuri murandasi (interineti) n’uwo udasanzwe uzi, ku makuru
mashya akuyobora cyane cyane ku mahirwe cyangwa impano. Ababyeyi n’abana bitondere kwitabira no
gushishikarira gahunda bamenyeye kuri murandasi, akenshi ziba zigambiriye ubushukanyi buganisha ku kibi.

10.4 uko umubyeyi yafasha umwana we kudatwarwa n’ikoranabuhanga
Mubyeyi ubaka ubucuti n’umwana wawe kandi umubere urugero rwiza; mutoze kujya muganira cyane
kubyo abona, yumva, asoma cyangwa abwirwa kuri murandasi, umurinde kurikoresha mu gihe kirekire
cyangwa yihishe; umube hafi kandi umukurikirane ku mbuga nkoranyambaga agire amakuru ahagije mbere
yo kurikoresha, umushakire ibindi bikorwa yahugiraho nk’imikino, gusoma, n’ibindi. Bizatuma ataba imbata
y’ikoranabuhanga (addiction), cyangwa kugwa mu byaha bigaragara kuri murandasi harimo ibyo gucuruza
abantu, ubujura, ingeso z’ubusambanyi, imico mibi no gutakaza indangagaciro z’umuco w’ u Rwanda.

11.1 Ubumuga ni iki
Ubumuga ni imbogamizi mu miterere n’ubushobozi buke umubiri w’umuntu ufite, bigatuma atabasha
gukora inshingano cyangwa se imirimo nk’iyo abandi badafite ubumuga bakora; cyangwa se kuba umuntu
abura urugingo rw’umubiri, cyangwa afite urugingo rudakora neza umugereranyije n’abandi bantu.
Impamvu zitera ubumuga ziratandukanye, ariko ubumuga bwinshi bwakwirindwa mu gihe ababyeyi bombi
babigize inshingano zabo, kandi nta n’umwe witiriwe kuba nyirabayazana w’ubumuga bw’umwana

11.2 Impamvu zitera ubumuga
1.Igihe umubyeyi atwite, hari ubumuga buva ku gisanira ku babyeyi bombi, kwirema nabi k’utunyangingo,
kunywa inzoga nyinshi, itabi n’ibindi biyobyabwenge, gukoresha nabi imiti utandikiwe na muganga,
gukoresha imiti ya gakondo, impanuka, indyo ituzuye, umuvuduko w’amaraso uri hejuru, guhumeka
umwuka wanduye, indwara zandura harimo Mburugu, SIDA, Rubewole n’izindi.
2.Igihe cyo kubyara, umubyeyi yabyariye mu rugo, gutinda ku bise, umwana uvutse atagejeje igihe,kugira
umwuka muke, kubyara umwana ufite ibiro byinshi cyangwa bike, kubyara umubyeyi akuze, ihungabana mu
gihe cyo kubyara, kuvukana indwara y’umuhondo.

3 Nyuma yo kubyara, umwana yagize ikibazo cyo guhagarara kw’amaraso mu bwonko, kutikingiza cyangwa
gukingirwa nabi utubahiriza gahunda za muganga, imirire mibi, indwara nka mugiga na maraliya, kwigunga
ntuhure n’abandi no kudakangurwa ubwonko hakiri kare.

11.3 Uko ababyeyi barinda abana ubumuga
Babyeyi, dore uko twarinda umwana ubumuga, umubyeyi utwite yisuzumisha kwa muganga byibura inshuro
8, afata inyunganiramirire zikomatanyije yahawe na muganga, arya indyo yuzuye, agira isuku, yirinda itabi,
inzoga, imiti atandikiwe na muganga ndetse n’imiti ya gakondo, yirinda guhumeka imyuka ihumanya, yirinda
impanuka zo mu rugo no mu muhanda, yirinda amakimbirane, kandi akabyarira kwa Muganga.
Umwana agomba konka neza uko bikwiye, gukingirwa inkingo zose zateganyijwe, kugaburirwa indyo yuzuye
no kumuvuza hakiri kare ku baganga bemewe, gukunda kumukinisha, kumuganiriza no gukangura ubwonko
bw’umwana hakiri kare

11.4 mugihe ufite umwana ufite ubumuga
Abana bafite ubumuga ni abana nk’abandi, bafite uburenganzira bwo kwiga mu ngo mbonezamikurire
ndetse n’amashuri atandukanye. Ababyeyi bagomba gufasha umwana ufite ubumuga kwiga, gutsinda no
kurangiza ishuri no kubona insimburangingo, bafatanyije n’abarezi bakamenya umwihariko bakwiye wo
gufashwa kugirango babashe kugendana n’abandi. Tugomba kubinjiza mu bikorwa ndetse n’imikino hamwe
n’abandi, ntawusigaye cyangwa uhejwe kugira ngo batigunga cyangwa bakiyanga

12.1 Umumaro wo gukina
Mbere y’imyaka 6 y’amavuko, ubwonko bw’umwana buba bukura vuba cyane, bwubaka urufatiro
rw’imyigire n’imikurire mu gihe cyose umwana amara ku isi. Ubwonko bukuzwa cyangwa bukadindizwa
n’ibyo umuntu anyuramo byiza cyangwa bibi.
Imihangayiko irangiza, ariko gukina bigakangura ubwonko. Umwana avuka abona, akagenda akururwa
cyane n’amasura y’abantu ndetse n’amabara y’ibintu akina nabyo.
Abana bakunda gukina bafatiye ku byiyumviro byabo kuko bibafasha kwiga kumenya ibishyushye, ibikonje,
ibyoroshye n’ibikomeye bakoresheje mu kanwa n’intoki zabo.
Ku mwana ukiri munda, ababyeyi bamukinisha mu turirimbo, ibisingizo n’ibihozo kugirango bakangure
ubwonko bwe.
Abana biga bakina cyangwa bigana ibyo abandi bakora kurusha ibyo babwirwa gukora. Gukina biha abana
uburyo bwinshi bwo gutekereza no kwishakira ibisubizo cyangwa gukemura ibibazo.
Iyo umwana muto afata ikintu akakijugunya hasi inshuro nyinshi, bimufasha kumenya ibirimo kuba, igihe
byatwaye kugirango ijwi cyangwa urusaku rubashe kumvikana, uko abantu babyakira n’ibindi; mu mikino
abana bato biga kuvumbura no kugerageza ibintu bishya.

12.2 inshingano z’ababyeyi mugihe umwana ari gukina
Babyeyi, mufite inshingano zo guha umwanya abana bagakina, aho bakinira no kugenzura neza ko ibyo
umwana akinisha, akoraho ndetse anashyira mu kanwa bifite isuku, bitamuhumanya, bitamuniga, bidahera
mu matwi kandi ko bitamukomeretsa, bakanagenzura aho abana bakinira mugihe bari gukina bonyine ku
bw’umutekano wabo. Bituma barushaho kubaka ubucuti binyuze mu gukina no kuganira, bigatuma umwana
yumva atekanye, agakura neza kandi yizeye ababyeyi, ntagire icyo abahisha. Yubaka kandi ubusabane
n’imibanire myiza n’abandi bana bakinana

12.3 icyo wamenya ku bwonko bw’umwana mbere y’imyaka 6
Kuva umwana agisamwa, umwana ukiri mu nda ya nyina akurikirana amakuru yose yegereye aho ari, kandi
bigakomeza kugenda byiyongera kurushaho binyuze mu kuganira, kuririmba, gusoma ibitabo no kuvuga
inkuru zubaka. Mu myaka 6 ya mbere y’amavuko, ubwonko bw’umwana buba bukura vuba cyane, bwubaka
urufatiro rw’imyigire n’imikurire mu bwenge, ibyo umwana atabonye muri iki gihe bimugiraho ingaruka mu
buzima bwe bwose mu rurimi, imitsindire n’imibanire ye n’abandi no mu byemezo afata.

12.4 Kwigisha umwana gusoma hakiri kare no kumenya ururimi tumutegura kwiga
Iyo umwana ahawe uburyo bwo gusabana n’abandi, ukamuha ibitabo byo gusoma, kumwigisha indirimbo
ukamufasha no kubyikorera, mukaganira umubaza ibibazo bimwagura mu mitekerereze, ukanamubarira
inkuru unamusomera ibitabo; bimufasha kumenya vuba ururimi yunguka amagambo mashya akavuga vuba
bitamugoye, bibafasha no kwaguka mu mitekerereze, gufata ibyemezo no kwishakamo ibisubizo,
akazatsinda mugihe atangiye amashuri abanza.

12.5 Icyo umubyeyi yakora kugira ngo umwana amenye gusoma hakiri kare

Mubyeyi, gira uruhare mu gushakira abana ibikinisho no gukinana n’ umwana mu mikino
itandukanye ibafasha kuvumbura inyuguti n’imibare.

Bashakire ibitabo byo gusoma n’ibikinisho ndetse mufatanye no kubyikorera wifashishije ibikoresho
biboneka murugo aho mutuye.

Ushobora gukora ibikinisho mu bikoresho bitagikoreshwa byo mu rugo nk’uducupa, udukarito,
impapuro, ibirere, ibikenyeri ndeste n’ibindi.

Ushobora kandi gufatanya n’umwana gukina, urimo no gukora uturimo two mu rugo, nk’igihe utetse,
uri mu masuku n’ibindi.

Mwigishe kuririmba, umucire imigani,umubarire inkuru ndetse n’ibindi.

Ni ngombwa ko umwana wese ajyanwa mu rugo mbonezamikurire kugirango ategurwe neza
gutangira amashuri abanza yuzuye mu bwenge, mu gihagararo, mu mibanire n’abandi, mu rurimi
n’indangagciro.

12.6 uko wakwikorera ibikinisho
Ushobora gukora ibikinisho mu bikoresho bitagikoreshwa byo mu rugo nk’uducupa, udukarito, impapuro,
ibirere, ibikenyeri ndeste n’ibindi.

12.7 umumaro wo gusomera abana inkuru cg kubacira imigani
bimufasha kumenya vuba ururimi yunguka amagambo mashya akavuga vuba bitamugoye, bibafasha no
kwaguka mu mitekerereze, gufata ibyemezo no kwishakamo ibisubizo, akazatsinda mugihe atangiye
amashuri abanza.

12.8 icyo ababyeyi bagomba kuzirikana kugira ngo umwana akure afite ubwenge
Kuva umwana agisamwa, umwana ukiri mu nda ya nyina akurikirana amakuru yose yegereye aho ari, kandi
bigakomeza kugenda byiyongera kurushaho binyuze mu kuganira, kuririmba, gusoma ibitabo no kuvuga
inkuru zubaka. Mu myaka 6 ya mbere y’amavuko, ubwonko bw’umwana buba bukura vuba cyane, bwubaka
urufatiro rw’imyigire n’imikurire mu bwenge, ibyo umwana atabonye muri iki gihe bimugiraho ingaruka mu
buzima bwe bwose mu rurimi, imitsindire n’imibanire ye n’abandi no mu byemezo afata.

12.9 Kwita ku byo umwana akeneye
Ababyeyi bombi bagomba komatana n’umwana kuva akiri mu nda ya nyina, kandi bigakomeza bigenda
byiyongera barushaho kubaka ubucuti magara hagati yabo n’umwana. Gukina no kuganira n’umwana
bituma arushaho kugukunda no komatana n’umubyeyi, bituma umwana yumva atekanye, agakura neza
kandi yizeye ababyeyi, ntagire icyo abahisha. Kwigana ijwi ry’umwana ndetse n’ibyo akora bituma ubasha
gukomeza kumwitaho no kumenyera imvugo ye mu gihe hari icyo ashaka kuvuga. Bityo ukabasha
kumuha/kumusubiza ibyo ashaka n’ibyo akeneye. Umubyeyi ashobora kuvugisha umwana, kumuririrmbira
cyangwa kumukinisha mu gihe urimo kumukarabya, kumugaburira no kumwambika cyangwa ukabikora mu
gihe urimo gusukura inzu, amasahani cyangwa urimo guteka. Uko urushaho gukorana imirimo yawe ya buri
munsi n’umwana wawe ni nako arushaho kwiga no kunguka ibintu byinshi. Gusabana k’umubyeyi n’umwana
bya hato na hato bituma umwana arushaho kumenya ururimi ndetse bikanamwubakamo ikizere.

13.1 Umumaro wo kuba umubyeyi w’umugabo ugira uru hare mu kurera
Iyo umubyeyi w’umugabo yita ku mwana akanita ku byo akeneye akagerageza kubikemura mu bushobozi
bwe uko bungana kose, bituma umwana akura neza akunda ababyeyi be, bikamwongerera ubushobozi bwo
kwiga no gutsinda, no kubana neza n’abandi.

Umubyeyi w’umugabo, agomba kuba intangarugero mu bana be.

akaberekera uko afatanya n’uwo bashakanye mu nshingano zabo zo kwita ku bana babo abafasha mu
kwiga no gukora imikoro bahawe ku ishuri.

agakunda guterura abana bato.

Abaganiriza.

agakina nabo no kubafasha kuvumbura ibibazengurutse, hakubiyemo no kubakorera ibikinisho.

Umubyeyi w’umugabo afite uruhare runini mu mikurire, umunezero n’umutekano w’umwana we
ndetse n’uw’umuryango wose.

13.2 uruhare rw’umugabo mu gufatanya inshingano z’urugo
Kugira ngo abagabo babashe kwita ku bana babo bagomba kwirengagiza igitutu bashobora gushyirwaho
n’umuryango mugari babita inganzwa, ngo bararozwe n’ibindi.
Abagore bakwiye guha abagabo umwanya ndetse no kubashyigikira igihe biga kwita ku bana babo. Igihe
ababyeyi bombi bafatanyije imirimo yo mu rugo, bituma bombi bagira umwanya uhagije wo kwita ku yindi
mirimo ishobora guteza umuryango imbere.
Guterura umwana, kumuhindurira imyenda/ibyo yitumyemo, kumugaburira, kumuvugisha, kumuririmbira,
ndetse no gukina nawe, ni inshingano z’ababyeyi bombi; no mugihe cyo konsa, umugabo yunganira
umugore we amufasha gukora indi mirimo yari kuba akora mu rugo.

13.3 uruhare rw’umugabo mu gukumira ihohoterwa mu muryango
Ihohoterwa nko gukubitwa, guhutazwa, gucirwa mu maso, gutukwa, guteshwa agaciro, ihohoterwa
rishingiye ku gitsina, ihohoterwa rishingiye ku mitungo, cyangwa kubona undi mu bagize umuryango
abikorerwa, bigira ingaruka ku mikurire y’abana, ndetse n’ingaruka mbi mu mitekereze n’amarangamutima
ku mugore utwite n’umwana atwite.

13.4 Ababyeyi bagomba gushyikirana neza murugo
Abana biga bigana, iyo ababyeyi bakora ihohotera, babigiraho ingaruka, bakabona ko ari uburyo bwemewe
kandi bukoreshwa igihe umuntu arakaye. Abana baba mu ngo zirimo amakimbirane, barahangayika cyane
bikaba byabaviramo no guhunga urugo bakajya kwibera mu muhanda, ndetse no kugira imico mibi
izabakurikirana mu mikurire yabo.
Guhohotera umwana umukubita, umukankamira cyangwa umutesha agaciro bimugiraho ingaruka mbi nko
kwigunga, agahinda gakabije, kurwana, kwiyahura n’ibindi. Babyeyi mwirinde impamvu zose zikurura
amakimbirane mu rugo kandi mwirinde kubigaragariza abana.

13.5 Uruhare rw’umugabo mu gufasha umuryango kugira ubuzima bwiza
Umubyeyi w’umugabo agomba guharanira ko umuryango we urya indyo yuzuye, ugira isuku ihagije, ndetse
akita ku mikurire y’umwana n’abagize umuryango. Azirikana ko umugore utwite, umubyeyi wonsa, ndeste
n’umwana muto bakenera ifunguro ry’umwihariko rigizwe n’indyo yuzuye, ndeste no kugira buzima bwiza
bavuzwa hakiri kare.
Kujyana n’umugore gupimisha inda, gukingiza no kuvuza umwana mu gihe yarwaye biri mu nshingano
z’umugabo. Ibyo bibera abana urugero rwiza bazakurikiza, kandi bigatuma umuryango urushaho komatana.
